[
  {
    "Title": "سؤال لمتابعينا الغاليين في مصر..",
    "Content": "أنا حاليا خارج مصر ولم أزر مصر خلال فترة الكورونا.. وكل الأخبار عندي تأتي من أصدقائي الأطباء.. و أهلي ... والكثير من أحبابي المرضى الذين يرسلون الرسائل للاستفسار عن حالاتهم المرضية.. المشكلة أن الاستفسارات والاستشارات اللي بتوصلني بخصوص حالات كوفيد19 شديدة زادت خلال الثلاث أسابيع الأخيرة بدرجة مخيفة.. ده غير زملائنا الأطباء وأسرهم اللي أصيبوا بالمرض خلال الأسابيع الأخيرة.. وبعضهم حالته حرجة.. أنا عايز أعرف.. هل ده بيعكس اللي بيحصل في الواقع ولا لأ؟ هل حضرتك تعرف ان حالات الكورونا لسه بتزيد فعلاً؟ هل تعرف حد في نطاق معارفك أصيب خلال الأسابيع الأخيرة؟ لأن الأرقام المعلنة من الحكومة المصرية بتقول ان المرض بينحسر!! فهل الناس اللي بيبعتولي غير ممثلين للوضع في مصر عموماً؟ (يارب تكون كده 🤲) ياريت الزملاء الأطباء كمان يفيدونا بالوضع في المستشفيات.. وخصوصا في الرعايات الحرجة والمركزة.. البوست مش بهدف التخويف أو نشر الفزع!! لكن لو ده الوضع الحقيقي يبقى لازم الناس تاخد احتياطاتها بشكل أكبر.. وربنا يحفظكم جميعا",
    "Image": "https://static.wixstatic.com/media/a27d24_41a8bf740ffa4a1db7fdac84fafbda82~mv2.jpg",
    "Excerpt": "أنا حاليا خارج مصر ولم أزر مصر خلال فترة الكورونا.. وكل الأخبار عندي تأتي من أصدقائي الأطباء.. و أهلي ... والكثير من أحبابي المرضى الذين...",
    "Hashtags": "",
    "View": 29,
    "url": "/post/سؤال-لمتابعينا-الغاليين-في-مصر",
    "Published Date": "2020-11-27T18:09:02Z"
  },
  {
    "Title": "حجز دونالد ترامب في مستشفى عسكري في واشنطن للعلاج من كورونا!",
    "Content": "ماذا يجب علينا أن نتعلم من هذا الخبر؟ لابد في البداية أن تعترف أن ترامب - سواء كنت تكرهه أو تكرهه - هو واحد من أقوى البشر في العالم اليوم! وواحد من أكثر البشر قدرة على الحصول على الرعاية الطبية والحماية اللازمة من الإصابة بأي شيء ضار.. بما فيه فيروس كورونا الجديد.. لكنه وزوجته أصيبا بالفيروس.. والآن تم حجزه بالمستشفى! أنظر إلى الصور.. (أو تابع تصرفات ترامب منذ ظهور كوفيد19) وستعرف الأسباب: 1- منذ بداية المرض وترامب يتعامل معه كمؤامرة (سياسية أحياناً - تم تصنيعه في الصين - الوباء ليس كما يبدو - سينتهي خلال أيام - إلخ) وليس كمرض حقيقي له أسباب وطرق وقاية 2- ترامب لم يكن يلتزم أبداً بالنصائح الطبية بخصوص ارتداء الكمامة.. وعندما كان كل المحيطين به يرتدونها.. كان هو يظهر بدونها! (هل لأن كورونا مجرد مؤامرة؟ أم لأنه مقتنع أن صحته جيدة ولن يؤثر فيها فيروس مثل هذا؟) 3- عندما أراد ترامب أن يحمي نفسه من احتمالية أن يصاب بالفيروس.. لم يتبع العلم والطب المبني على الدليل.. رغم وجود عشرات المؤسسات الطبية القوية في الولايات المتحدة التي أجرت أبحاثاً كثيرة وتوصلت إلى نفس النتائج: هايدروكسيكلوروكين لا يحمي من المرض ولا يعالجه! لكن ترامب فضل الإستماع لنصائح السوشيال ميديا والجهلاء الذين يدعون العلم.. وترك النصائح الطبية المبنية على الدليل القوي! أرجو أن نكون قد تعلمنا الدرس!! وأنت.. هل أنت أيضا تحمي نفسك من كورونا بالكلوروكين؟ هل خدعك أحدهم وأقنعك أن الزنك والسيلينيوم وفيتامين دال وعسل المانوكا سيمنعون الكورونا من الوصول إليك؟ هل تتابع من يصنعون الخلطات والوصفات على السوشيال ميديا للحماية من المرض؟ د.محمد منصور (يمكنكم قراءة المقال الأصلي على مدونة ملهم - الرابط في أول تعليق)",
    "Image": "https://static.wixstatic.com/media/a27d24_03afebca7b02413b8f96e6dcde3f3fa6~mv2.jpg",
    "Excerpt": "ماذا يجب علينا أن نتعلم من هذا الخبر؟ لابد في البداية أن تعترف أن ترامب - سواء كنت تكرهه أو تكرهه - هو واحد من أقوى البشر في العالم...",
    "Hashtags": "",
    "View": 36,
    "url": "/post/حجز-دونالد-ترامب-في-مستشفى-عسكري-في-واشنطن-للعلاج-من-كورونا",
    "Published Date": "2020-11-27T18:05:14Z"
  },
  {
    "Title": "مطلوب متطوعين",
    "Content": "نحاول قدر المستطاع .. أنا والفريق الرائع الذي يساعدني ان نحافظ على استمرارية البوستات الطبية و المعلومات المفيدة المنشورة والفيديوهات الأسبوعية قدر استطاعتنا وحسبما يسمح وقتنا المشغول أصلاً كأطباء وصيادلة.. نحاول تطوير الشكل والمحتوى بقدر ما نستطيع.. بشرط ان يظل الأساس هو الطب المبني على الدليل .. وتظل المعلومات سليمة ومختصرة ومركزة.. ومسلية.. نقوم حالياً بتطوير \"موقع الدكتور\" ليكون منصة علمية طبية عربية مبنية على الدليل... ونقوم أيضاً بتفعيل \"قهوة الدكاترة\" على الموقع لتكون منصة للإجابة عن أسئلة حضراتكم الطبية والنقاش المجاني الحر مع الأطباء على مدار الساعة.. لهذا نحتاج حالياً إلى اثنين من المتطوعين من طلبة كليات الطب أو الصيدلية أو من الأطباء أو الصيادلة حديثي التخرج للانضمام للفريق.. من ينضم إلينا طبعاً سيكون شرفاً لنا.. و سيستفيد خبرات جديدة و سيكون جزءاً من فريق عمل متناغم ورائع أشرف بالعمل معهم.. في حالة ان حضرتك تنطبق عليك المواصفات .. وتحب أن تشرفنا بالمشاركة ومعرفة التفاصيل.. رجاء مراسلتي على هذا الإيميل: (مع جعل عنوان الإيميل: \"انضمام للفريق\") join@eldoctor.co.uk رجاء نشر البوست أو مشاركته مع الأصدقاء طلبة كليات الطب والصيدلة و الزملاء حديثي التخرج",
    "Image": "https://static.wixstatic.com/media/a27d24_b60564ddff414433b4c1c780d98c2a1f~mv2.jpg",
    "Excerpt": "نحاول قدر المستطاع .. أنا والفريق الرائع الذي يساعدني ان نحافظ على استمرارية البوستات الطبية و المعلومات المفيدة المنشورة والفيديوهات...",
    "Hashtags": "",
    "View": 53,
    "url": "/post/مطلوب-متطوعين",
    "Published Date": "2020-11-27T17:58:15Z"
  },
  {
    "Title": "قريباً في مصر والوطن العربي كله إن شاء الله..",
    "Content": "عشان نخلص بقى من النصابين كلهم في يوم واحد 😅😅",
    "Image": "https://static.wixstatic.com/media/557f08_e21216f2624d41da94c11d7aace74622~mv2.jpg",
    "Excerpt": "عشان نخلص بقى من النصابين كلهم في يوم واحد 😅😅",
    "Hashtags": "",
    "View": 88,
    "url": "/post/قريبا-في-مصر-والوطن-العربي-كله-إن-شاء-الله",
    "Published Date": "2020-06-01T20:09:25Z"
  },
  {
    "Title": "وفاة صيدلي هندي بعد تناوله لخلطة أعشاب اخترعها لعلاج كورونا",
    "Content": "أعلنت الشرطة الهندية وفاة صيدلي وحجز مديره بالمستشفى إثر تناولهم تركيبة علاجية قاما بخلطها زاعمين علاجها لفيروس كورونا الجديد. قام الصيدليان الهنديان بتجريب الخلطة على أنفسهما - مخالفين بذلك كل الأنظمة والبروتوكولات التي تحدد كيفية تجربة علاج جديد - آملين أن تمر بسلام ليستطيعا تحقيق مكاسب جراء بيعهما لهذه الخلطة السحرية! المصدر من موقع DW: https://www.dw.com/en/indian-pharmacist-dies-after-drinking-coronavirus-cure/a-53381151",
    "Image": "https://static.wixstatic.com/media/89c7bb_f0ed28405eac4c88966ec98673952f11~mv2.jpg",
    "Excerpt": "أعلنت الشرطة الهندية وفاة صيدلي وحجز مديره بالمستشفى إثر تناولهم تركيبة علاجية قاما بخلطها زاعمين علاجها لفيروس كورونا الجديد. قام...",
    "Hashtags": "",
    "View": 189,
    "url": "/post/وفاة-صيدلي-هندي-بعد-تناوله-لخلطة-أعشاب-اخترعها-لعلاج-كورونا",
    "Published Date": "2020-05-13T17:04:41Z"
  },
  {
    "Title": "رسائل رمضانية سريعة\" للإجابة عن أكثر الأسئلة الطبية المنتشرة مع رمضان والصيام..",
    "Content": "عندي أجازة ٣ أيام ان شاء الله وعايز أسجل فيهم سلسلة فيديوهات قصيرة \"رسائل رمضانية سريعة\" للإجابة عن أكثر الأسئلة الطبية المنتشرة مع رمضان والصيام..\n\nلو عند حضرتك سؤال.. أدخل لو تكرمت على الرابط ده على إنستاجرام واكتب لي سؤالك هناك .. وان شاء الله أحاول أرد على أغلب ان لم يكن كل الأسئلة في فيديوهات قصيرة: https://www.instagram.com/p/B_xM8tJDdzr/?igshid=tsvd7ir8mt4q",
    "Image": "https://static.wixstatic.com/media/557f08_88c528a3fd39455a9410d6a81c16301d~mv2.jpg",
    "Excerpt": "عندي أجازة ٣ أيام ان شاء الله وعايز أسجل فيهم سلسلة فيديوهات قصيرة \"رسائل رمضانية سريعة\" للإجابة عن أكثر الأسئلة الطبية المنتشرة مع رمضان...",
    "Hashtags": "",
    "View": 60,
    "url": "/post/رسائل-رمضانية-سريعة-للإجابة-عن-أكثر-الأسئلة-الطبية-المنتشرة-مع-رمضان-والصيام",
    "Published Date": "2020-05-05T14:34:19Z"
  },
  {
    "Title": "لقراء المدونات وللناس اللي بتحب تقرأ 🤓🤓",
    "Content": "اتشرف بمتابعتكم على مدونتي الجديدة على منصة \"ملهم\" ياريت تساعدوني برأيكم هناك د.محمد منصور\n\n https://molhem.com/@eldoctor",
    "Image": "https://static.wixstatic.com/media/89c7bb_3a88454dc0c6466c842feef4fb606825~mv2.jpg",
    "Excerpt": "اتشرف بمتابعتكم على مدونتي الجديدة على منصة \"ملهم\" ياريت تساعدوني برأيكم هناك د.محمد منصور  https://molhem.com/@eldoctor",
    "Hashtags": "",
    "View": 69,
    "url": "/post/للناس-اللي-بتحب-تقرأ",
    "Published Date": "2020-05-04T15:31:27Z"
  },
  {
    "Title": "دول 3 فيديوهات عملتهم الأيام اللي فاتت لزملائي اللي بيشاركو في تقديم الإنعاش القلبي الرئوي المتقدم ل",
    "Content": "دول 3 فيديوهات عملتهم الأيام اللي فاتت لزملائي اللي بيشاركو في تقديم الإنعاش القلبي الرئوي المتقدم للمرضى..\n\n👨‍⚕️👩‍⚕️ زملاء كتير من شباب الأطباء طلبوا مني اعمل الفيديوهات دي.. وده من فضل الله عليا.. ثم إني بشوف عشرات حالات كوفيد يومياً بحكم شغلي و بقود فريق الأرريست أو الكود بلو لما بكون مناوب في المستشفى برضه بسبب طبيعة وظيفتي..\n\n🌺 ولأن مفيش أي فيديوهات بالعربي على الإنترنت بتشرح الموضوع.. فأتمنى إن المساهمة دي يكون فيها فايدة قد تنقذ حياة إنسان..\n\n🚑 الموضوع مهم جداً .. وخصوصاً في الفترة الحالية اللي ممكن الواحد يحضر فيها أرريستات كتير في اليوم الواحد بسبب وباء كوفيد 19..\n\nالفيديوهات كلها على قناة \"للدكاترة فقط\"\n\n👈 الفيديو الأول:\nالإنعاش القلبي الرئوي المتقدم | فيديو ٣٦٠ درجة | Adult Life Support\nhttps://youtu.be/C6wlJ6dtJUA\n\n👈 الفيديو الثاني:\nالإنعاش القلبي الرئوي المتقدم لمرضى كوفيد 19 - ALS COVID19 changes\nhttps://youtu.be/fn_gH-gk1Vg\n\n👈 الفيديو الثالث:\nالتطبيق اللي لازم يكون على موبايلك لو بتشارك في الإنعاش القلبي الرئوي | i resus app\nhttps://youtu.be/Pb-JV4luyG8\n\n📺 رابط قناة \"للدكاترة فقط\":\nhttps://www.youtube.com/channel/UCl2w97N1-Knk4ZI_IPCS9WQ\n\nلو تعرف طبيب شاب أو طبيبة شابة أو ممرض شغال في مستشفى..\nرجاء إعمل لهم منشن أو شارك البوست ده معاهم..\nوياريت تنشرها على أي جروب واتساب فيه تجمع أطباء أو تمريض..\n\n(((مهم جداً للأطباء والتمريض وممكن تكون السبب في إنقاذ حياة إنسان)))",
    "Image": "https://static.wixstatic.com/media/557f08_821e11c211344beebd5f85fc513d9062~mv2.jpg",
    "Excerpt": "دول 3 فيديوهات عملتهم الأيام اللي فاتت لزملائي اللي بيشاركو في تقديم الإنعاش القلبي الرئوي المتقدم للمرضى..  👨‍⚕️👩‍⚕️ زملاء كتير من...",
    "Hashtags": "",
    "View": 64,
    "url": "/post/دول-3-فيديوهات-عملتهم-الأيام-اللي-فاتت-لزملائي-اللي-بيشاركو-في-تقديم-الإنعاش-القلبي-الرئوي-المتقدم-ل",
    "Published Date": "2020-04-23T20:10:31Z"
  },
  {
    "Title": "هل تظن إنك أصبت بفيروس كورونا الجديد (كوفيد19) خلال الفترة اللي فاتت؟",
    "Content": "شاركنا برأيك.. هل تظن إنك أصبت بفيروس كورونا الجديد (كوفيد19) خلال الفترة اللي فاتت؟\n\nلو كانت إجابتك بنعم..\n\nاحكيلنا ليه انت حاسس بكده؟ إيه الأعراض اللي جات لك؟\n\nوهل عملت تحليل وطلع إيجابي؟ ولا ده كان بدون تحليل؟\n\nوإيه نصيحتك لغيرك؟\n\n(ممكن تعمل منشن لحد عنده حاجة حابب يحكيها)\n\n(رجاءاًً ماحدش يتكلم عن أي شخص تاني بدون إذنه لعدم إفشاء أي أسرار مرضية.. اللي حابب يحكي عن تجربته مع اشتباه المرض لابد يكون بإرادته هو شخصياً)\n\n#شاركنا_برأيك\n#الدكتور_مشغول_في_المستشفى_واحنا_بنتسلى\n#خليك_في_البيت\n#طب_ولا_عك\n#كورونا #كوفيد19",
    "Image": "https://static.wixstatic.com/media/557f08_d9315b1c02444157bec19dabd93fbc37~mv2.jpg",
    "Excerpt": "شاركنا برأيك.. هل تظن إنك أصبت بفيروس كورونا الجديد (كوفيد19) خلال الفترة اللي فاتت؟  لو كانت إجابتك بنعم..  احكيلنا ليه انت حاسس بكده؟...",
    "Hashtags": "شاركنا_برأيك,الدكتور_مشغول_في_المستشفى_واحنا_بنتسلى,خليك_في_البيت,طب_ولا_عك,كورونا,كوفيد19",
    "View": 130,
    "url": "/post/هل-تظن-إنك-أصبت-بفيروس-كورونا-الجديد-كوفيد19-خلال-الفترة-اللي-فاتت",
    "Published Date": "2020-04-23T16:08:27Z"
  },
  {
    "Title": "شكراً لكل الأحباب اللي بعتوا رسائل في الايام اللي فاتت يسألو ليه مابقيتش منتظم في الفيديوهات ويسألو",
    "Content": "شكراً لكل الأحباب اللي بعتوا رسائل في الايام اللي فاتت يسألو ليه مابقيتش منتظم في الفيديوهات ويسألو هو الفيديو الجاي هينزل امتى؟\nطبعاً الفترة دي صعبة جداً على الجميع.. والناس بتكون منتظرة معلومة جديدة أو أخبار من حد بتثق فيه..\n\nفشكراً انكم بتثقو في قناتكم \"قناة الدكتور\".. 🌹🌹\n\nلكن كمان الفترة دي أصعب ماتكون على الأطباء والعاملين بالمستشفيات.. والقطاع الصحي عموماً..\nانعدام الوقت، وضغط الشغل في المستشفى، بيخلي مفيش وقت ولا مجهود لتسجيل أي فيديوهات..\nورغم اني بقرأ تعليقاتكم كلها تقريباً لكن طبعاً مفيش وقت للرد عليها للأسف..\n\nسامحوني الفترة دي في عدم الانتظام.. وبإذن الله أول ما الاقي أي وقت متاح هسجل فيديو أو اتنين مهمين.. في أقرب وقت..\n\nحافظو على نفسكم\nأترككم في حفظ الله 🌹🌹",
    "Image": "https://static.wixstatic.com/media/557f08_0ae051abba7a450e982098c12a93fcf6~mv2.jpg",
    "Excerpt": "شكراً لكل الأحباب اللي بعتوا رسائل في الايام اللي فاتت يسألو ليه مابقيتش منتظم في الفيديوهات ويسألو هو الفيديو الجاي هينزل امتى؟ طبعاً...",
    "Hashtags": "",
    "View": 14,
    "url": "/post/شكرا-لكل-الأحباب-اللي-بعتوا-رسائل-في-الايام-اللي-فاتت-يسألو-ليه-مابقيتش-منتظم-في-الفيديوهات-ويسألو",
    "Published Date": "2020-04-23T15:58:17Z"
  },
  {
    "Title": "خبر وفاة اسرة في أوسيم بسبب استعمال خلطة تنظيف فيها مادة الكلور بسبب الخوف من الكورونا موضوع محزن جد",
    "Content": "للاسف السيدة توفيت وأبناءها أصيبوا نتيجة ان ست البيت عملت خلطة عجيبة من مواد كيميائية خطيرة ظنا منها انها كده هتكون اقوي في التعقيم والتطهير ضد فيروس كورونا\nالست خلطت خل بكلور ومياة نار مع بعض اتكونت غازات سامة ادت لمقتل الاسرة جميعا\nحبينا نحط سوا شوية خطوط فاستعمالنا للكلور تحديدا الايام دي:\n(( مخاطر_الكلور))\n\nالفتره دي اغلب الستات بدأوا يستعملوا الكلور في تنضيف كل حاجه تقريبا بسبب ڤايروس الكورونا وهو فعلا قاتل للڤايروس مقولناش لأ لكن نركز في الي جاي ..\n\nمش معنى اني هقتل بيه الڤايروس اني اقتل بيه نفسي و ولادي !\n\n❌ *ماتحطيش كلور في صابون المواعين 😗\n\nاياكي ثم اياكي تخلطي ولو حتى نقطة كلور مع صابون المواعين و تغسلي بيه الاطباق و الكوبايات خطر جدا على الصحه و بيسبب الفشل الكبدي و تآكل الاغشيه المخاطيه مع التكرار و دخوله للجسم و ما تفتكريش ان الكوبايه مثلا مهما شطفتيها ان الكلور طلع منها ! لا الكلور بيفضل فيها و صعب يطلع الا مع مرور وقت و كميه كبيره جدا كمان من الميّه .. !\n\n❌ *الكلور يمنع في اماكن الغذاء 😗\nالكلور نستعمله في الحمامات او ارضيات المطابخ و ممكن مسح ارضيات البيت بنسبه بسيطه مخلوطه بكميه كبيره من الميّه لكن التحذير ان ما يتمسحش او يترش بيه مباشرة حتى لو مخفف ترابيزات الأكل او رخامة المطبخ او اي مكان ممكن تطوله مواد غذائيه او خضار و لحوم ، زي ما قلنا مادة الكلور سامه و غلط جدا تختلط بأي اكل الانسان ممكن ياكله ..\n\nكمان بلاش ترابيزات الاطفال ارجوكم لان بيقع منهم ساعات حلويات و أكل عليها و ممكن تلقط الماده لا قدر الله ..\n\n❌ *خطر استعمال الكلور مباشرة عالجلد 😗\nاعتقد مفيش حد عاقل ممكن يستعمل الكلور ولو مخفف في تعقيم الإيدين !\nانتي متخيله لو حطيتي نقطه من الكلور على ازازة ميه و رشيتي منها على ايديكي ممكن يحصل ايه ؟\nالتهاب في الجلد بنسبه عاليه و اكزيما و ياسلام بقا لو لمست ايدك عنيكي او انفك بيحصل تهيج و تآكل في الاغشيه المخاطيه الموجوده فيهم ! يبقا ليه يا بنت الناس !!\nطبعا بديل تعقيم الايدين حصرا هو الكحول و الي تركيزه بالنسبه المسموح بيها (٧٠٪؜ او ٨٠٪؜) و يترش على مناديل مبلله او ممكن يترش مباشرة على الايد و يترك دقيقه و تشطفي ايدك بميه نضيفه قبل الاكل طبعا ..\nو علشان كده لما آجي انضف حمامي بالكلور لازم استعمل جوانتي المهم جلدي ما يحتكش بالكلور ابدا ..\n\n❌ *خطر استنشاق الكلور 😗\nالكلور ماده ريحتها نفّاذه جدا الاقتراب منها بمسافه قصيره و التعامل معاها مباشرة بيعمل ضيق تنفس و هياج للأغشيه المخاطيه و التنفسيه الي هتخليكي غصب عنك تحسي بدوخه و غثيان و كحه ممكن توصل للإقياء و لإلتهاب الرئه !!\nو المصيبه الستات الي بتخلط الكلور بمواد تانيه زي الفلاش و الديتول انواع المطهرات الاخرى !\nانتي لما بتحطي الكلور على اي مواد تانيه اعرفي انك بتحضري قنبله تنفسيه في بيتك ممكن تؤدي لتوقف التنفس لو كنتي في مكان مقفول عليكي زي الحمام !!!\nارجوكي وانتي بتنضفي بيه افتحي شباك الحمام او الشفاط و اشطفي بعد كده بميه غزيره عشان تلامس جلد افراد البيت مع الاغراض في الحمامات ..\n\nبعد كل ده طيب ازاي استعمل الكلور :\nمنظمة الصحه العالميه قالوا طالما عندك صابون و كحول ف هيتقتل ڤايرس الكورونا يعني بلاش مبالغات في تنضيف الجلد ولا تلجأي للكلور ابدا في التعامل المباشر مع الجلد .... الجللللللد تاني اهو ..\nامسحي بيه الشقه مش مشكله لكن خففي الكلور قدر الامكان ويكون بعيد عن اماكن الغذاء ..\nامسحي بيه امام مدخل الشقه صح جدا طبعا لانه اكتر مكان معرض للتلوث ..\nاغسلي بيه مخفف بميّه حمامك و ارض المطبخ من مرتين ل ٣ في الاسبوع ..\nالبسي جوانتي ارجوكي و حاولي ما تشميش مادة الكلور من مسافة قريبه❤\n\n(منقول للفائدة مع عدم معرفة المصدر - وصلني على واتساب لكن معلوماته صحيحة)\n\n#الدكتور\n#طب_ولا_عك\n#كورونا #كوفيد19",
    "Image": "https://static.wixstatic.com/media/557f08_b4330d8d395545ef83cabd739f178268~mv2.png",
    "Excerpt": "للاسف السيدة توفيت وأبناءها أصيبوا نتيجة ان ست البيت عملت خلطة عجيبة من مواد كيميائية خطيرة ظنا منها انها كده هتكون اقوي في التعقيم...",
    "Hashtags": "الدكتور,طب_ولا_عك,كورونا,كوفيد19",
    "View": 50,
    "url": "/post/خبر-وفاة-اسرة-في-أوسيم-بسبب-استعمال-خلطة-تنظيف-فيها-مادة-الكلور-بسبب-الخوف-من-الكورونا-موضوع-محزن-جد",
    "Published Date": "2020-03-31T12:38:41Z"
  },
  {
    "Title": "لسبب ما.. كثير من الناس بتظن إنه إذا كانت الكحة جافة (ناشفة) يبقى ده كورونا والعياذ بالله!!",
    "Content": "وإذا كان فيها بلغم أو مخاط (كحة منتجة) يبقى الحمد لله نجونا ودي مش كورونا!!\n\nالكلام ده خطأ تماما!!\n\nصحيح إن من أشهر أسباب الكحة المنتجة للبلغم هي أمراض غير فيروسية (زي الإلتهاب الشعبي الحاد و التهاب رئة المدخنين)..\n\nو صحيح إن فيروس كورونا أول ما بيدخل الجسم ويتسبب في العدوى بيكون من أشهر أعراضه الكحة الجافة وارتفاع درجة الحرارة (زي أي فيروس تاني مسبب لنزلات البرد)..\n\nلكن طبيعة الكحة دي بتتغير غالباً خلال أيام قليلة حسب تطور المرض عند كل مريض..\n\nفإذ تغلبت مناعة المريض على الفيروس وبدأ في التحسن.. فدرجة حرارة الجسم بترجع للطبيعي، والكحة بتتحسن تدريحيا!..\n\nوإذا - لاسمح الله - دخل المريض في أحد المضاعفات.. فهناك سيناريوهين هم الأشهر وهم اللي ممكن يسببو الوفاة لا قدر الله..\n\nواحد منهم إن المريض يدخل في التهاب رئوي شديد.. وهنا بتفضل حرارته عالية والكحة ممكن تزيد وبتتحول لكحة منتجة لإفرازات (كحة ببلغم أو فيها مخاط)، لكن بيظهر على المريض أعراض الإعياء والضعف العام والتعب والدوخة وممكن لون شفايفه يميل للأزرق، وده أمر خطير وممكن يتسبب في الوفاة، خصوصاً في كبار السن.\n\nوالسيناريو الثاني هو إن المريض يدخل في \"متلازمة الضائقة التنفسية الحادة\"\nARDS\nوهنا فعلاً بتفضل الكحة جافة لكن بيصبح العرض الأساسي هو ضيق التنفس مع الإعياء الشديد واللون الأزرق والغثيان والقيء والضعف العام والدوخة.\n\n*** يبقى إيه خلاصة الكلام ده؟؟\nأنا عايز أقول إيه؟؟\n\nان مفيش حاجة اسمها: \"لو كحة ناشفة تبقى مصيبة، لكن لو جافة تبقى خير وأمان!!\"\n\nزي ما اتكلمنا أكثر من مرة في الفيديوهات.. اذا جالك أعراض نزلة برد.. ارتاح في البيت واشرب سوائل كتير وخلي حد من حبايبك يتابعك ويطمن عليك (حتى لو بالتليفون لو عايش لوحدك)..\n\n*** امتى -لا سمح الله - تروح المستشفى:\n\nفي حالة:\nضيق النفس أو صدور أصوات من صدرك مع التنفس\nالشعور بالتعب والضعف والإعياء الشديد والدوخة\nتحول الأغشية المخاطية (زي اللسان والشفايف) للون الأزرق\n\nالموضوع ليس له علاقة بنوع الكحة..\nولا بدرجة الحرارة (عشان شفت كلام كتير واختراعات بخصوص ان لو حرارتك أكبر من كذا يبقى فيروس ولو أقل من كذا تبقى بكتيريا - الكلام ده لا يحدد احتياجك للمستشفى من عدمه)\n\nربنا يحفظكم جميعاً..\nودمتم سالمين..\n\n#الدكتور\n#د_محمد_منصور\n#طب_ولا_عك\n#COVID19 #Coronavirus #كورونا #ARDS",
    "Image": "https://static.wixstatic.com/media/557f08_8b58035a86e44f6dafc640bcba1de094~mv2.png",
    "Excerpt": "وإذا كان فيها بلغم أو مخاط (كحة منتجة) يبقى الحمد لله نجونا ودي مش كورونا!!  الكلام ده خطأ تماما!!  صحيح إن من أشهر أسباب الكحة المنتجة...",
    "Hashtags": "الدكتور,د_محمد_منصور,طب_ولا_عك,covid19,coronavirus,كورونا,ards",
    "View": 24,
    "url": "/post/لسبب-ما-كثير-من-الناس-بتظن-إنه-إذا-كانت-الكحة-جافة-ناشفة-يبقى-ده-كورونا-والعياذ-بالله",
    "Published Date": "2020-03-31T12:35:34Z"
  },
  {
    "Title": "لكل الأحباب اللي بيسألو ليه ماعملتش فيديوهات تانية عن كورونا (أو كوفيد19):",
    "Content": "بصراحة شديدة وبدون دخول في تفاصيل:\n\nالموضوع لم يعد مشكلة طبية..\nأصبح مشكلة اقتصادية بالمقام الأول ثم سياسية بالمقام الثاني..\n\nالمعلومات اللي قلتها في الفيديوهين اللي فاتوا كافية جداً عشان حضرتك تفهم المرض وحقيقته وطرق الحماية منه..\n\nلكن الأعداد اللي بتزيد والدول اللي بيظهر فيها بعد ماكانت بتنكر وجوده... والدول اللي زي الصين اللي بدأ ينحسر فيها (حسب أرقامهم المعلنة).. كل ده مالهوش أي علاقة بحقيقة المرض أو انتشاره!\n\nيعني إيه؟\n\nهقول لحضرتك باختصار شديد جدا 3 عناوين أخبار (من ضمن عشرات) تقدر حضرتك من خلالهم تفهم ليه فيه دول كانت بتنكر وجود المرض عندها (بينما العالم كله عارف انه موجود عندها) بدأت تعلن ظهوره.. وليه دول تانية زي الصين بدأت تعلن ان الكورونا بينحسر (مع إن الواقع قد يكون العكس تماماً)\n\n1- منظمة الصحة العالمية والبنك العالمي يعلنان عن ميزانية طوارئ وضخ أموال مساعدة للدول التي يظهر فيها المرضز\n\n2- الحكومة الصينية تهتم بثبات الإقتصاد على حساب صحة وأرواح البشر\n\n3- تقارير وفيديوهات مسربة عن آلاف الجثث يتم حرقها بشكل عشوائي في الصين لعدم تسجيلها إصابات كوفيد19 ( وتسريبات لفيديوهات ادعاءات بحرق مرضى أحياء واثبات وفاتهم بأمراض أخرى)!!\n\nولأن صفحة وقناة الدكتور مش بنتكلم فيهم برأينا ولا تحليلاتنا.. ولكن بالعلم والطب المبني على الدليل فقط.. فعشان كده توقفت عن تسجيل أي فيديوهات تحديث حالياً عن المرض ده..\n\nبعض المصادر البسيطة هكتبها في أول تعليق.. لكن حضرتك لازم تدور بنفسك..\n\nأنا ضد نظرية المؤامرة على طول الخط لأنها دائما بتكون وسيلة للهروب من العلم وتصديق الخرافات والجهل.. لكن لأن هنا الأدلة كلها بتصب في اتجاه المؤامرات.. فأنا سأكتفي بما قلته من جوانب علمية تكفي حضرتك انك تحمي نفسك وعيلتك بإذن الله..\nوتقدر حضرتك تشوف الفيديوهين على قناة أو صفحة \"الدكتور\"..\n\nودمتم في حفظ الله..\n\n(تعديل بسيط لعدم إساءة الفهم: انا مش بقول ان المرض مش حقيقي او انه مؤامرة... انا بقول ان أعداد الحالات وزيادتها أو نقصها كتير منه مش حقيقي وبيتحكم فيه سياسة واقتصاد.. فمفيش داعي للخوض فيه)\n\n#الدكتور\n#محمد_منصور",
    "Image": "https://static.wixstatic.com/media/557f08_3df6c7720cdd4a96bf99a754a83539ea~mv2.jpg",
    "Excerpt": "بصراحة شديدة وبدون دخول في تفاصيل:  الموضوع لم يعد مشكلة طبية.. أصبح مشكلة اقتصادية بالمقام الأول ثم سياسية بالمقام الثاني..  المعلومات...",
    "Hashtags": "الدكتور,محمد_منصور",
    "View": 24,
    "url": "/post/لكل-الأحباب-اللي-بيسألو-ليه-ماعملتش-فيديوهات-تانية-عن-كورونا-أو-كوفيد19",
    "Published Date": "2020-03-10T20:09:38Z"
  },
  {
    "Title": "منظمة الصحة العالمية تعلن حالة الطوارئ الدولية بسبب فيروس كورونا القادم من الصين",
    "Content": "تم هذا في الاجتماع الدولي اليوم بعد حصر أكثر من 170 حالة وفاة بسبب الفيروس الجديد.. وكما حذرنا في الفيديو السابق فايروس كورونا وعدوى الجهاز التنفسي | إزاي تحمي نفسك؟ https://www.eldoctor.co.uk/video/zqq62ni فقد انتشر الفيروس في جميع أنحاء الصين ثم انتقل إلى 16 دولة على الأقل على مستوى العالم، بما في ذلك تايلاند وفرنسا والولايات المتحدة وأستراليا. رجاء أخذ الحذر والاحتياطات اللازمة.. بشكل أساسي هي النظافة الشخصية وغسيل اليدين في كل وقت وعدم الاختلاط بأي شخص تبدو عليه علامات البرد أو عاد قريباً من دول الشرق الأقصى.. ربنا يحفظكم جميعاً",
    "Image": "https://static.wixstatic.com/media/557f08_7deb4007244a435f8dc23c7c84d6424d~mv2.jpg",
    "Excerpt": "تم هذا في الاجتماع الدولي اليوم بعد حصر أكثر من 170 حالة وفاة بسبب الفيروس الجديد.. وكما حذرنا في الفيديو السابق فايروس كورونا وعدوى...",
    "Hashtags": "",
    "View": 11,
    "url": "/post/منظمة-الصحة-العالمية-تعلن-حالة-الطوارئ-الدولية-بسبب-فيروس-كورونا-القادم-من-الصين",
    "Published Date": "2020-01-31T13:07:37Z"
  },
  {
    "Title": "الحلقة الثّانية من سلسلة الأدوية النّفسيّة.. 😎✌🏻\nحنتكلّم النّهاردة عن مضادّات الاكتئاب..",
    "Content": "✔ قبل ما نشرح أدوية الاكتئاب خلونا نقول بسرعة كدا ايه اللي بيحصل أثناء الاكتئاب أو ايه التفسيرات البيولوجيّة ليه.. لازم نكون عارفين إنّ الاكتئاب شيء معقّد مش معتمد بس على سبب واحد واضح.. بل فيه أسباب كثير مُتداخلة.. أسباب جينيّة و أسباب بيئية و تربويّة و أسباب متعلقة بضغوطات الحياة اللي بيواجهها الإنسان و أخيراً أسباب بيولوجية.. أحد التفسيرات البيولوجية المطروحة هي إنّ الاكتئاب بيحصل نتيجة نقص في النواقل العصبية في المخ بالذّات مادّة السيروتونين.. و من هنا بدأنا نبحث عن أدوية ترفع مستوى السيروتونين في المخّ و جاءت أدوية الاكتئاب.. ✔ أدوية الاكتئاب نفسها متقسّمة مجموعات كثير مش حنثقّل عليكم بالكلام عن كل واحدة فيهم بس حنقول أهمّ ٣ مجموعات بيستخدموا دلوقتي: 🔴 مثبطات استرداد السيروتونين الانتقائية.. ما تشتغلوش بالكم بالاسم المعقد المهم إنّ طريقة عمل المجموعة دي زي ما قلنا من شوية.. بترفع مستوى السيروتونين.. و لإنّ شغلها انتقائي على السيروتونين أكثر من المجموعات القديمة فأعراضها الجانبية أقلّ و استخدامها أأمن و لذلك هي الاختيار الأول.. و منها أدوية آمنة للاستخدام في الأطفال و المُراهقين.. بعض أفرادها: 🔹 فلوكسيتين 🔹 سيتالوبرام 🔹 ايسيتالوبرام 🔹 باروكسيتين آثارها الجانبيّة: 🔹 قيء و غثيان 🔹صداع 🔹 نعاس 🔹زيادة الوزن 🔹مشاكل في الرغبة الجنسية 🔴 المجموعة الثانية هي مثبطات استرداد السيروتونين و النّور إبينيفرين.. شبه الأولى أيضًا.. و مفيدة في حالات الاكتئاب المُصاحَب بألم جسدي.. بعض أفرادها: 🔹 فينالافاكسين 🔹 دولوكسيتين آثارها الجانبيّة: 🔹 قيء و غثيان 🔹 نعاس و دروخة 🔹 مشاكل في الرغبة الجنسية 🔴 المجموعة الثالثة هي مضادات الاكتئاب الحلقيّة.. و دي مجموعة أقدم شوية من اللي فاتوا و لذلك في الأغلب مش بنبدأ بيها ( شغلها أقلّ انتقائية ) بعض أفرادها: 🔹 ايميبرامين 🔹 كلوميبرامين آثارها الجانبيّة: 🔹 جفاف في الفم 🔹 زغللة في الرؤية 🔹زيادة في الوزن 🔹 نعاس و دروخة ✔️ التعامل مع الآثار الجانبيّة: زيّ ما قلنا المرّة اللي فاتت الآثار الجانبيّة مش بتحصل لكلّ النّاس و لمّا بتحصل حدّتها بتختلف من شخص لشخص و في الغالب بتخفّ مع الوقت.. 🔴 في الغالب الطبيب بيبدأ معانا الدواء بجرعات صغيرة و بعدين بيزوّد الجرعة واحدة واحدة عشان يقلّل الآثار الجانبية.. 🔴 في حاجات ممكن احنا نعملها.. 🔹 زيّ ممارسة الرّياضة و اتباع نظام غذائي صحي لتجنب زيادة الوزن.. 🔹 الاهتمام بشرب كمية كبيرة من الماء لتجنب جفاف الفم.. 🔹 مراعاة عدم النهوض فجأة لتجنب الدوخة و الدوار.. ✔️ في سؤال دائمًا يُطرح و هو هل فعلاً مضادات الاكتئاب بتزوّد الأفكار الانتحاريّة و نسبة الانتحار..؟ الجواب مش آه و لا لأ.. حنشرح شوية.. احنا قلنا إنّ الاكتئاب عملية معقدة و ليه أعراض كثير غير مجرد الشعور بالحزن أو اضطراب المزاج.. من أعراض الاكتئاب نفسه الأفكار الانتحارية.. و كمان التعب و عدم القدرة على القيام بالأنشطة اليومية المعتادة.. فأحد التفسيرات بتقول إنّ دا بيحصل لإنّ لمّا بناخذ مضادات الاكتئاب أول عرض بيبدأ يتحسن معانا هو الطاقة و النّشاط مش المزاج.. فبيبدأ الشخص يحس إنه نشيط و عنده قدرة على العمل و الإنجاز بس لسة مزاجه مش متضبّط و بالتّالي لسة أفكاره زيّ ماهي.. فعشان كدا بنخاف إنّ التعب اللي كان ممكن يكون هو المانع من تطبيق الأفكار دي راح.. ممكن نتغلب على الموضوع دا بإنّنا نزاوِج ما بين أخذ الدّواء و جلسات العلاج النّفسي و نحاول نخلي البيئة الأُسريّة للشّخص داعمة.. ✔️ آخر حاجة نعرفها هي إنّ الدواء مش سحر و لكن مهمّ جدًّا.. الدّواء زيّ الأكل اللي بيدّينا طاقة عشان نلعب رياضة مثلاً.. لكن لو احنا كسّلنا نمارس الرّياضة الأكل دا مش حيفيدنا.. و في نفس الوقت لو كنا بنمارس الرياضة من غير ما ناكل كويس حنتعب و مش حنقدر.. و بالمِثل ما ينفعش دواء من غير ما نغيّر احنا أفكارنا و نظرتنا للعالم و أسلوب حياتنا و في نفس الوقت مش حنقدر نعمل كدا من غير دواء.. و ما ننساش نتّبع تعليمات الطّبيب لو فيه أي تحاليل مطلوبة لمُتابعة نسب الدّواء في الدّم أو لمتابعة وظائف الكلى أو الكبد و مانوقّفش الدّواء فجأة لإنّه بيقف بالتّدريج و بالطّبع تحت إشراف الطّبيب.. شاركوا البوست مع أصدقائِكُم و عائلاتِكُم و دمتم بألف صحة و عافية.. 😁🌸 #الدكتور #طب_ولا_عك #مريم_جاسر",
    "Image": "https://static.wixstatic.com/media/557f08_992c8cfb70734e659045e6ee3a05c14a~mv2.jpg",
    "Excerpt": "✔ قبل ما نشرح أدوية الاكتئاب خلونا نقول بسرعة كدا ايه اللي بيحصل أثناء الاكتئاب أو ايه التفسيرات البيولوجيّة ليه.. لازم نكون عارفين إنّ...",
    "Hashtags": "الدكتور,طب_ولا_عك,مريم_جاسر",
    "View": 66,
    "url": "/post/الحلقة-الث-انية-من-سلسلة-الأدوية-الن-فسي-ة-حنتكل-م-الن-هاردة-عن-مضاد-ات-الاكتئاب",
    "Published Date": "2020-01-20T19:34:40Z"
  },
  {
    "Title": "بناءً على طلب المُتابعين الأعزّاء حنخصص بوستات للحديث عن مجموعات الأدوية النّفسية",
    "Content": "نبدأ النّهاردة بمجموعة اسمها مضادّات الذّهان.. ✔  عشان نفهم الأدوية دي بتشتغل ازاي لازم الأوّل نعرف يعني ايه ذُهان..؟ الذّهان هُوَ أشبه ما يكون بالانفصال عن الواقع.. لإنّ الأشخاص اللي بيعانوا منه بتكون أعراضهم الأساسيّة حاجتين: 🔴 هلوسة: و هي سماع أو رؤية أشياء غير موجودة في الحقيقة.. 🔴 ضلالات: و هي اعتقاد أفكار خاطئة.. مثل اعتقاد أنّ أحدهم يكرهُك أو يُضمِر لك السّوء أو أنّ الناس تسخر منك.. الخ و الذّهان هو العرض الأساسي لمجموعة من الاضطرابات النّفسية و هي الاضطرابات النّفسية الذّهانيّة و اللي أشهرها مرض الفصام ( schizophrenia ) و غيرها كثير زيّ: 🔴 الاضطراب فصامي الشّكل ( schizophreniform disorder ) 🔴 الاضطراب الفصامي العاطفي ( schizoaffective disorder ) 🔴 الاضطراب الضّلالي ( delusional disorder ) 🔴 الاضطراب الذّهاني الوجيز ( brief psychotic disorder ) مش حنطوّل عليكم في الأنواع و حنكتفي بذكر أشهرها لو حدّ حابب يبحث باستزادة في الموضوع.. ✔️ الحاجة المهمّة اللي المفروض نعرفها هي إنّ أحد النّظريات اللي بتفسّر حدوث الذّهان هي نظريّة الدوبامين ( dopamine hypotheses ).. و دي بتقول إنّ الهلوسة و الضلالات دول بيحصلوا لمّا الدوبامين بيعلى في مناطق معيّنة من الدّماغ.. عشان كدا مضادّات الذّهان ماهي إلّا مضادّات للدّوبامين.. و بعض مضادات الذّهان القديمة ممكن تستخدم للقولون العصبي و التّرجيع.. ✔️ عندنا جيلين من مضادات الذّهان: 🔴 الجيل الأوّل زيّ 🔹 كلوربرومازين 🔹 هالوبيريدول 🔹سولبرايد 🔴 الجيل الثاني و هو المستخدم بشكل أوسع دلوقتي: 🔹كلوزابين 🔹ريسبريدون 🔹 باليبريدون 🔹 أريبيبرازول 🔹 أولانزابين ✔️ ايه هي الآثار الجانبيّة للأدوية دي..؟ 🔴 النّعاس 🔴 زيادة الوزن ( أكثر مع الجيل الثّاني ) 🔴 زيادة خطر الإصابة بالسكر ( أكثر مع الجيل الثّاني ) 🔴 اضطرابات في الحركة ( أكثر مع الجيل الأوّل ) 🔴 إمساك، زغللة في الرؤية، جفاف في الفم.. 🔴 زيادة إفراز البرولاكتين.. 🔴 مافيش من الآثار الجانبيّة دي إدمان.. أبدًا.. عشان دي أحد الأفكار الخاطئة عن الأدوية النّفسية بشكل عامّ.. ✔️ ازاي الطبيب بيتحكّم في الأعراض دي..؟ الآثار الجانبية بتكون مختلفة ( في حدّتها ) من دواء لدواء مش بس من جيل لجيل.. و أيضًا من شخص لشخص.. لذلك في عدّة استراتيجيات متبعة على حسب حدّة الأعراض دي: 🔴 الطبيب ممكن يقلّل الجرعة أو عدد مرات أخذ الدّواء لغاية ما يوصل للاستجابة المرجوّة.. 🔴 ممكن ينقل على دواء ثاني.. عشان كدا دايمًا بنقول للنّاس مش معنى إنّ أوّل دواء جرّبته ما جابش نتيجة إنّك تفقد الأمل لا.. دا غلط.. ساعات التّجربة الأولى ما بتكونش فعّالة.. بنسمّي كلّ تجربة antipsychotic trial و غالبًا مدّتها لا تقلّ عن شهر.. 🔴 ممكن يبدأ يوصف أدوية ثانية مع مضادّ الذّهان لتخفيف الآثار الجانبية.. ✔️ بعض مضادّات الذّهان بتستخدم في اضطرابات نفسيّة ثانية غير ذهانيّة ( زيّ التوحّد و الوسواس القهري و بعض اضطرابات الشّخصية ).. مافيهاش ذهان.. لإنّها بتعالج التهيّج أو العُنف المُصاحب للاضطرابات دي.. و برضو بتستخدم في علاج الاضطراب ثنائي القطب.. لذلك مضادّات الذهان مش أدوية بياخذها المجانين.. و مفيش اضطراب في الطّب النّفسي اسمه الجنون.. لو مهتمّين أكثر أنصحكم تبحثوا في الموضوع بأنفسكم و كمان اتفرّجوا على فيلم A beautiful mind.. حتلاقوا إنّ الإنسان المصاب بالذّهان قد يكون إنسان ذكي جدًّا و ناجح أكاديميًّا مش مجنون أبدًا.. و طبعًا شيّروا البوست و كونوا رُسُلَ المعرِفَة لأصدِقائِكُم و عائِلاتِكُم.. 💖 و دمتم سالمين و أصحّاء.. 😁🌸 #الدكتور #طب_ولا_عك #مريم_جاسر",
    "Image": "https://static.wixstatic.com/media/557f08_32639b53e4d540399353b94648256289~mv2.jpg",
    "Excerpt": "نبدأ النّهاردة بمجموعة اسمها مضادّات الذّهان.. ✔  عشان نفهم الأدوية دي بتشتغل ازاي لازم الأوّل نعرف يعني ايه ذُهان..؟ الذّهان هُوَ أشبه...",
    "Hashtags": "الدكتور,طب_ولا_عك,مريم_جاسر",
    "View": 36,
    "url": "/post/بناء-على-طلب-الم-تابعين-الأعز-اء-حنخصص-بوستات-للحديث-عن-مجموعات-الأدوية-الن-فسية",
    "Published Date": "2020-01-17T20:02:43Z"
  },
  {
    "Title": "يتّفقُ أن تأتيَ مواسِمُ الشّتاء مع بعض أنواع العدوى..زيّ الانفلونزا.. 🤧",
    "Content": "مساء الخير عليكم و موسم ماطِر سعيد.. 💖✨ يتّفقُ أن تأتيَ مواسِمُ الشّتاء مع بعض أنواع العدوى.. زيّ الانفلونزا.. 🤧 ✔️ ايه هي الانفلونزا..؟ الانفلونزا عبارة عن فيروس بيصيب الجهاز التّنفسي و بيعمل أعراض شبه أعراض البرد العادي.. 🔴 سيلان في الأنف و رشح التهاب في الحلق         🔴 ألم في العضلات         🔴 كحة جافة                 🔴 درجة حرارة مرتفعة   🔴 صداع                    🔴 الفرق إنّ الأعراض دي بتكون أشدّ في الانفلونزا منها في البرد و بتظهر فجأة.. ✔️ عند معظم الأشخاص الانفلونزا بتخفّ لوحدها.. و لكن بعض الفئات بتكون معرّضة أكثر لخطر الإصابة بمُضاعفات الانفلونزا زيّ الالتهاب الرّئوي ( pneumonia ) و التهاب الشّعب الهوائية ( bronchitis ) و اشتداد نوبات الأزما للنّاس اللي عندها أزما.. ✔️ الفئات الأكثر عُرضة للإصابة هي: 🔴 الأطفال تحت سنّ ٥ سنوات ( بالذّات تحت سنّ ١٢ شهر ).. و الكبار اللي أعمارهم فوق الـ ٦٥ سنة.. 🔴 النّاس اللي بتشتغل في أماكن مُزدحمة برضو بيكونوا أكثر عرضة لالتقاط العدوى و الإصابة بالمضاعفات.. زيّ النّاس اللي بتشتغل في دور رعاية المسنّين و الثّكنات العسكريّة.. 🔴 النّاس اللي جهازها المناعي ضعيف أو بتاخذ أدوية تضعف المناعة.. 🔴 النّاس اللي عندها أمراض مزمنة زيّ السّكر و الأزما و أمراض القلب و أمراض الكبد و الكلى و الدّم.. 🔴 السّيدات الحوامل خصوصًا في الثُلُثين الثاني و الأخير من الحمل.. و بيفضل خطر الإصابة مرتفع لغاية بعد الولادة بأسبوعين.. ✔️ الوقاية: مركز مكافحة الأمراض و الوقاية منها ( CDC ) بينصح بأخذ تطعيم الانفلونزا السّنوي لكّل من هُم فوق ٦ شهور.. ✔️ معلومات عن تطعيم الانفلونزا السّنوي: 🔴 التّطعيم عبارة عن سُلالات ميّتة من فيروس الانفلونزا ( inactivated influenza vaccine ).. بيحفّز جهاز المناعة على تكوين أجسام مُضادّة للسُلالات الموجودة فيه فبالتّالي لمّا تجيلنا من برّا الجسم بيتغلّب عليها و مش بنُصاب بالعدوى.. فيروس الانفلونزا أنواع كثير و سلالات كثير و بيحصل لها طفرات جينيّة.. عشان كدا التّطعيم بتاع كلّ موسم ممكن يكون مختلف عن اللي قبله.. و السُلالات المُختارة عشان تتحطّ في التّطعيم بتكون بناءً على إحصائيات الـ CDC و توقّعها لأكثر السلالات اللي حتكون منتشرة الموسم دا.. و لذلك فإنّ فاعليّة التّطعيم مش بتكون ١٠٠٪؜ و بيكون فيه احتمال - و لكن ضعيف- للإصابة بالعدوى في حالة فيروس لم يتضمّنه التّطعيم.. 🔴 أوّل مرة بناخذ فيها التّطعيم ( بالنّسبة للأطفال لغاية سنّ ٨ سنوات ) بيكون جرعتين ما بينهم شهر ( الجرعة الثانية تنشيطيّة ).. لكن بعد كدا بيتاخذ جرعة واحدة فقط.. 🔴 الأفضل إنّ التطعيم يتاخذ قبل شهور الشّتاء ( آواخر أكتوبر ) لأنه بياخذ أسبوعين على ما الأجسام المُضادّة تتكوّن و لكن يُمكن أخذه في شهور الشّتاء أيضًا.. 🔴 الآثار الجانبيّة للتطعيم بسيطة ( لا تتضمّن الإصابة بالانفلونزا ) زيّ احمرار و تورّم مكان الحقن، ارتفاع بسيط و مؤقت في درجة الحرارة و ألم في العضلات.. 🔴 النّاس اللي حصل لها حساسيّة شديدة ( تصل إلى صدمة تحسُّسية ) من جرعة سابقة من التّطعيم ما ينفعش تاخذه ثاني.. شاركوا البوست مع الجميع لتعُمَّ الفائدة و دُمتم سالمين و أصحّاء دومًا.. 😁🌸 #الدكتور #طب_ولا_عك #مريم_جاسر",
    "Image": "https://static.wixstatic.com/media/557f08_6f3983d4b5c54b03930d88736d595bb1~mv2.jpg",
    "Excerpt": "مساء الخير عليكم و موسم ماطِر سعيد.. 💖✨ يتّفقُ أن تأتيَ مواسِمُ الشّتاء مع بعض أنواع العدوى.. زيّ الانفلونزا.. 🤧 ✔️ ايه هي...",
    "Hashtags": "الدكتور,طب_ولا_عك,مريم_جاسر",
    "View": 34,
    "url": "/post/يت-فق-أن-تأتي-مواس-م-الش-تاء-مع-بعض-أنواع-العدوى-زي-الانفلونزا",
    "Published Date": "2019-12-29T19:56:39Z"
  },
  {
    "Title": "هنتكلم النهاردة عن السعال الديكى و هو عدوى بكتيرية تصيب الجهاز التنفسى، و يتميز بكحة شديدة و متتالية",
    "Content": "هنتكلم النهاردة عن السعال الديكى و هو عدوى بكتيرية تصيب الجهاز التنفسى، و يتميز بكحة شديدة و متتالية قد تستمر نصف دقيقة دون انقطاع يتبعها صوت شبيه بصوت صياح الديك اثناء التنفس. الأعراض بتظهر خلال (٧-١٠) ايام بعد الاصابة بالبكتيريا و اهم هذه الأعراض:-\n⁦1⃣⁩الكحة الشديدة\n⁦2⃣⁩سيلان الأنف\n⁦3⃣⁩ضيق التنفس\n⁦4⃣⁩احمرار العين و كثره التدميع\n⁦5⃣⁩ارتفاع درجة الحرارة فى حالة استمرار الأعراض لأكثر من اسبوع او اثنين تزداد الحالة سوءا و يتراكم المخاط فى الممرات الهوائية مما يزيد من صعوبة التنفس و هياج الكحة و التى تؤدى الى...\n🔴القيئ\n🔴احمرار او ازرقاق الوجه\n🔴اعياء شديد عرفنا ان السعال الديكى يحدث نتيجة بكتيريا اسمها....\nBordetella pertussis\nو سهل انتقال العدوى من شخص لاخر عن طريق استنشاق الهواء المحمل بالبكتيريا نتيجة كحة و عطس المريض. طيب مين الاكثر عرضه للاصابة بالمرض؟⁦‼⁩ الاكثر عرضة للاصابة بالمرض هم الاطفال الذين عمرهم اقل من عام ولم يتلقوا المصل او التطعيم الخاص بالمرض و هنا بيصاحب المرض مشاكل اخرى خطيرة مثل...\n1- الالتهاب الرئوى\n2- الجفاف و فقد الوزن نتيجة صعوبة التغذية\n3- تشنجات\n4- تلف المخ طيب ازاى نمنع الاصابة بالمرض؟⛔ فى تطعيم اسمه اللقاح الثلاثى و الاسم ده لانه بيمنع حدوث ثلاث أمراض و هم السعال الديكى، الخناق (دفتيريا) و الكزاز (تيتانوس) و الجرعة تنقسم على خمس مرات عند الاعمار التالية\n⁦1⃣⁩شهران\n⁦2⃣⁩اربعة اشهر\n⁦3⃣⁩ستة اشهر\n⁦4️⃣⁩ ١٥ - ١٨ شهر\n⁦5️⃣⁩ ٤ - ٦ اعوام #الدكتور\n#طب_ولا_عك\n#زياد_منصور",
    "Image": "https://static.wixstatic.com/media/557f08_4eeff77170e343ff8ec5a3fe098e915d~mv2.jpg",
    "Excerpt": "هنتكلم النهاردة عن السعال الديكى و هو عدوى بكتيرية تصيب الجهاز التنفسى، و يتميز بكحة شديدة و متتالية قد تستمر نصف دقيقة دون انقطاع يتبعها...",
    "Hashtags": "الدكتور,طب_ولا_عك,زياد_منصور",
    "View": 14,
    "url": "/post/هنتكلم-النهاردة-عن-السعال-الديكى-و-هو-عدوى-بكتيرية-تصيب-الجهاز-التنفسى-و-يتميز-بكحة-شديدة-و-متتالية",
    "Published Date": "2019-12-17T17:52:01Z"
  },
  {
    "Title": "شرفتنا منصة \"صوت\" بتحويل كل فيديوهات سلسلتي \"طب ولا عك\" و\"في دقيقتين\" الى ملفات صوتية",
    "Content": "شرفتنا منصة \"صوت\" بتحويل كل فيديوهات سلسلتي \"طب ولا عك\" و\"في دقيقتين\" الى ملفات صوتية وقاموا برفعها على ساوند كلاود لمن يود الاستماع اليها بدون تشغيل الموبايل .. سواء اثناء المشي او الرياضة او لتوفير استهلاك الانترنت او غيره.. جزيل الشكر لمنصة \"صوت\".. ونتمنى ان يكون في هذه التسجيلات فائدة ان شاء الله ⚘⚘ https://soundcloud.com/saawtapp1/sets/eldoctooor #د_محمد_منصور\n#طب_ولا_عك\n#ساوند_كلاود\n#تطبيق_صوت",
    "Image": "https://static.wixstatic.com/media/557f08_d11c801f5f254196be2f44382f623e08~mv2.jpg",
    "Excerpt": "شرفتنا منصة \"صوت\" بتحويل كل فيديوهات سلسلتي \"طب ولا عك\" و\"في دقيقتين\" الى ملفات صوتية وقاموا برفعها على ساوند كلاود لمن يود الاستماع...",
    "Hashtags": "د_محمد_منصور,طب_ولا_عك,ساوند_كلاود,تطبيق_صوت",
    "View": 22,
    "url": "/post/شرفتنا-منصة-صوت-بتحويل-كل-فيديوهات-سلسلتي-طب-ولا-عك-و-في-دقيقتين-الى-ملفات-صوتية",
    "Published Date": "2019-12-17T17:47:47Z"
  },
  {
    "Title": "✔️ بعض النّصائح لعلاج الشّد العضلي:",
    "Content": "الشّدّ العضلي.. 📣 ✔️ هو عبارة عن انقباض مُفاجِئ و لا إرادي في أحد العضلات ممّا يسبب الألم و عدم القدرة على استخدام العضلة المُصابة..\n✔️ طب الموضوع دا بيحصل ليه..؟\n🔴 ضعف تدفّق الدّم بسبب ضيق الشّرايين التي تنقل الدم إلى السّاق..\n🔴 ضغط على الأعصاب الموجودة في العمود الفقري مما قد يُسبب ألم و تقلّص في السّاق..\n🔴 نقص بعض المعادن في الجسم زيّ البوتاسيوم و الكالسيوم و المغنيسيوم..\n🔴 إجهاد العضلة بالتّمرين أو ممارسة عمل جسدي شاقّ أو بقاء الجسم على وضعيّة واحدة لفترة طويلة..\n🔴 أيضًا السّيدات الحوامل و كبار السّن أكثر عرضة للإصابة بالشّد العضلي..\n🔴 الجفاف و عدم تناول كمية كافية من السوائل.. ✔️ بعض النّصائح لعلاج الشّد العضلي: 🔴 حنعمل تمارين إطالة و تدليك: نمدد العضلة المتقلصة و ندلّكها بلطف للمساعدة على الاسترخاء..\n�🔴 استخدام الحرارة أو البرودة: نحطّ منشفة دافئة على العضلات المتوترة أو المشدودة.. كمان الاستحمام بماء دافئ أو توجيه تدفق الدش الساخن على العضلة المتقلصة قد يكون مُفيداً.. برضو ممكن ندلّك العضلة المتقلصة بالثلج.. ✔️ بعض النّصائح للوقاية: 🔴 تجنب الجفاف: نشرب سوائل كثير كل يوم.. لإنّ السوائل بتساعد في انقباض العضلات واسترخائها وإبقاء الخلايا العضلية رطبة دائمًا وأقل تهيُّجًا.. و لو بنلعب رياضة برضو نشرب السوائل على فترات منتظمة خلال و بعد الانتهاء من التمرين..\n🔴 نعمل تمارين تمديد العضلات اللي هي تمارين الإطالة قبل وبعد استخدام أي عضلة لفترة طويلة.. و لو التّشنجات بتحصل بالليل يبقى نعمل تمارين الإطالة قبل وقت النوم..\n🔴 ممارسة التمارين الخفيفة زي ركوب درّاجة ثابتة لعدة دقائق قبل وقت النوم ممكن برضو يساعد في الوقاية من حدوث التشنجات في أثناء النوم.. ⚠️⚠️⚠️ في حالة تكرار الشد العضلي مرات متعددة او في حالة حدوث شد عضلي مستمر لمدة طويلة او في حالة الإحساس بصعوبة التنفس مع الشد العضلي.. استشر طبيبك في الحال ليقوم بفحصك وقد يقوم بعمل بعض التحاليل.. وقد تحتاج بعض الأدوية سواء العلاجية او التي تؤدي الى تحسن الأعراض. في نهاية البوست شاركوه مع العائلة و الأصدقاء و دمتم سالمين و أصحاء.. 🌸✨ #الدكتور\n#طب_ولا_عك\n#مريم_جاسر",
    "Image": "https://static.wixstatic.com/media/557f08_45cf523700a140daae1e085da77752c4~mv2.jpg",
    "Excerpt": "الشّدّ العضلي.. 📣 ✔️ هو عبارة عن انقباض مُفاجِئ و لا إرادي في أحد العضلات ممّا يسبب الألم و عدم القدرة على استخدام العضلة المُصابة.. ✔️...",
    "Hashtags": "الدكتور,طب_ولا_عك,مريم_جاسر",
    "View": 22,
    "url": "/post/بعض-الن-صائح-لعلاج-الش-د-العضلي",
    "Published Date": "2019-12-17T17:20:46Z"
  },
  {
    "Title": "هنتكلم النهاردة عن الذبحة الصدرية",
    "Content": "..... الذبحة هو نوع من أنواع الم الصدر الشديد الناتج عن ضعف تدفق الدم الى القلب.\nو الذبحة عرض من اعراض امراض شريان القلب التاجى.\nالالم الناتج عن الذبحة الصدرية بيكون شبيه بوجود حمل ثقيل على الصدر او الشعور بعصر منطقة الصدر.\nبالرغم من كثرة تكرار حدوث الذبحة الا انه يصعب تمييزها عن باقى الام الصدر حتى الان،لذلك يفضل سرعة استشارة الطبيب فى حالة الشعور بألم مستمر فى الصدر. طب ايه الأعراض؟\n⁦1️⃣⁩ألم شديد و حرقان فى منطقة الصدر\n⁦2️⃣⁩الم فى الذراعين و الرقبة واحيانا يمتد الالم للظهر\n⁦3️⃣⁩صعوبة التنفس\n⁦4️⃣⁩الشعور بالدوخة و الدوران\n⁦5️⃣⁩التعرق المستمر ايه انواع الذبحة؟\n⁦1️⃣⁩الذبحة المستقرة\n⁦2️⃣⁩الذبحة الغير مستقرة\n⁦3️⃣⁩الذبحة الغير معتادة الذبحة المستقرة⁦‼️⁩\n-تحدث نتيجة بذل مجهود كبير و التحميل الزائد على عضلة القلب\n-تستمر لمدة قصيرة(5 دقائق او اقل)\n-يختفى الألم و الاعراض بالراحة دون الحاجة للأدوية الذبحة الغير مستقرة⁦‼️⁩\n-غير متوقعة الحدوث\n-تحدث اثناء الراحة\n-أشد خطورة من الذبحة المستقرة و تستمر لمدة اطول(30 دقيقة او اكثر)\n-احيانا ما تتسبب فى نوبة قلبية ايه اسباب الذبحة؟\nعرفنا انها بتحصل نتجية انخفاض معدل تدفق الدم الى القلب، الدم مسئول عن نقل الاكسجين الى القلب، وصول كمية غير كافية من الاكسجين تتسبب فى حدوث حالة مرضية تعرف ب الاقفار.(الاسكيميا)\nانخفاض تدفق الدم ده سببه ضيق فى الشرايين نتجية بعض الترسبات بها و الذى يعرف ب تصلب الشرايين مما يؤدى لانخفاض مستوى الاكسجين فى القلب و عدم وجود فرصة لعضلة القلب أن تستريح. ايه العوامل المساعدة لحدوث الذبحة؟\n⁦1️⃣⁩التدخين و الافراط فى المشروبات الكحولية\n⁦2️⃣⁩مرض السكر\n⁦3️⃣⁩ارتفاع ضغط الدم\n⁦4️⃣⁩ارتفاع مستوى الكوليستيرول فى الدم\n⁦5️⃣⁩وجود تاريخ وراثى لأمراض القلب فى العائلة\n⁦6️⃣⁩التقدم فى العمر\n⁦7️⃣⁩زيادة الضغط العصبى و التوتر\n⁦8️⃣⁩السمنة المفرطة\n⁦9️⃣⁩غياب العامل الرياضى و النشاط من حياتنا اليومية ازاى نقدر نتجنب الاصابة بالذبحة؟\n-الاقلاع عن التدخين و الحد من المشروبات الكحولية🥃🚬🚫\n-مراقبة و ضبط ضغط الدم و معدل السكر و الكوليستيرول فى الدم\n-تناول طعام صحى لتجنب زيادة الوزن🍔🌭🥪❌\n-ممارسة الرياضه يوميا دون ارهاق عضلة القلب🚴🏃\n-الابتعاد عن التوتر و العصبية #طب_ولا_عك\n#الدكتور\n#زياد_منصور",
    "Image": "https://static.wixstatic.com/media/557f08_a8a6492eeda147c78907d5c9f9e81d52~mv2.jpg",
    "Excerpt": "..... الذبحة هو نوع من أنواع الم الصدر الشديد الناتج عن ضعف تدفق الدم الى القلب. و الذبحة عرض من اعراض امراض شريان القلب التاجى. الالم...",
    "Hashtags": "طب_ولا_عك,الدكتور,زياد_منصور",
    "View": 12,
    "url": "/post/هنتكلم-النهاردة-عن-الذبحة-الصدرية",
    "Published Date": "2019-12-05T18:16:32Z"
  },
  {
    "Title": "لازم تعمل اختبار حساسية قبل حقنة المضاد الحيوي..؟ 🤔💉",
    "Content": "لازم تعمل اختبار حساسية قبل حقنة المضاد الحيوي..؟ 🤔💉 ✔️ الأوّل ايه هي الحساسية و بتحصل ليه..؟\nالحساسية دي بتبقى عبارة عن استجابة مناعيّة ضدّ الدّواء اللي داخل للجسم.. و دا شيء غير طبيعي مش المفروض يحصل.. و لكن الجهاز المناعي بيقرّر يشوف الدّواء اللي داخل له دا على إنّه جسم ضارّ ( زيّ الفايرس أو البكتيريا ).. و بيقرّر يهاجمه.. العمليّة دي بتُفرز فيها موادّ كيميائيّة ( الهيستامين ) هي المسؤولة عن أعراض الحساسية..\n✔️ الموضوع دا ممكن يحصل من أيّ دواء و لكن في أدوية بتعمل كدا أكثر من غيرها زيّ بعض المضادات الحيوية و أشهرها البنسلين ( حساسية البنسلين.. )\n✔️ البنسلين ينتمي إلى عائلة من المضادات الحيويّة اسمها البيتا لاكتام.. و دي عائلة كبيرة فيها مضادات حيويّة أخرى.. لذلك لو حدّ عنده حساسية من البنسلين احتمال تجيله حساسية من مضادات حيوية تنتمي إلى نفس العائلة ..\n✔️ ايه هي المضادات الحيوية دي؟\n🔷 البنسيلينات الأخرى الأحدث زي:\n🔴 أمبيسيلين ( يونيكتام )\n🔴 أموكسيسيلين و فلوكلوكساسيلين ( فلوموكس ) 🔷 المضادات الحيوية من عائلة السيفالوسبورن زي:\n🔴 سيفترياكسون ( سيفاكسون و مثايله )\n🔴 سيفتازيديم ( فورتم و مثايله )\n🔴 سيفوتاكسيم ( سيفوتاكس و مثايله ) ✔️ أعراض الحساسية في الحالات البسيطة تشمل:\n🔴 طفح جلدي أو حبوب حمراء على سطح الجلد\n🔴 حكة في الجلد\n🔴 تورّم\n🔴 كحة أو عطس أو أزمة صدرية\n🔴 حكة أو احمرار في العين\n🔴 سيلان في الأنف\n🔴 ارتفاع في درجة الحرارة ✔️ في حالات بتوصل فيها الحساسية لحالة شديدة اسمها الصدمة التحسسية ( anaphylactic shock )\nو دي بتكون أعراضها أخطر:\n🔴 قيء أو إسهال\n🔴 زيادة نبضات القلب\n🔴 انخفاض ضغط الدم\n🔴 دوخة و قد تصل لفقدان الوعي ✔️ يمكن علاج أعراض الحساسية بمضادات الحساسية و الكورتيزونات.. أمّا في حالة الصدمة التحسسية فلازم يتم التعامل معاها في مكان مجهّز ( مستشفى ).. ✔️ لو عندك حساسية من البنسيلين لازم تعرّف الطّبيب/الصّيدلي..\n✔️ اختبار الحساسية بيكون عبارة عن حقن جزء صغير من الجرعة تحت الجلد و الانتظار لمدّة تتراوح من ١٠-١٥ دقيقة.. في حالة ظهور احمرار و حكة في الجلد فدي نتيجة إيجابية تشير إلى احتمالية حدوث حساسية من هذه الجرعة.. شاركوا البوست مع صحابكم و دمتم سالمين و أصحاء.. 😁🌸 #الدكتور\n#طب_ولا_عك\n#مريم_جاسر",
    "Image": "https://static.wixstatic.com/media/557f08_c9bb712ccf6d4d94a6256752eb8576e9~mv2.jpg",
    "Excerpt": "لازم تعمل اختبار حساسية قبل حقنة المضاد الحيوي..؟ 🤔💉 ✔️ الأوّل ايه هي الحساسية و بتحصل ليه..؟ الحساسية دي بتبقى عبارة عن استجابة...",
    "Hashtags": "الدكتور,طب_ولا_عك,مريم_جاسر",
    "View": 81,
    "url": "/post/لازم-تعمل-اختبار-حساسية-قبل-حقنة-المضاد-الحيوي",
    "Published Date": "2019-12-03T06:58:04Z"
  },
  {
    "Title": "كثير منّنا بيحسّ ساعات بحموضة و حرقة في المعدة بعد تناول نوع معيّن من الأكل",
    "Content": "كثير منّنا بيحسّ ساعات بحموضة و حرقة في المعدة بعد تناول نوع معيّن من الأكل.. الأكل المقلي مثلًا أو الحارّ.. حُرقة المعدة مشكلة شائعة و لكن لحسن الحظّ لو بتحصل بشكل عرضي مافيش منها قلق..\n✔️ الألم بيكون خلف عظمة الصّدر مُباشرةً ( فُمّ المعدة ) و بيكون بعد الأكل و غالبًا بيزيد عند الاستلقاء أو الانحناء..\n✔️ الموضوع دا بيحصل بسبب ضعف في العضلة الموجودة أسفل المريء ( العضلة العاصرة المريئية ).. فبيحصل ارتخاء للعضلة و ما بتقفلش كويس عشان تمنع الطّعام و العُصارة المعديّة من الارتداد من المعدة إلى المريء.. فيحصل الارتجاع و الشعور بالحُرقة و الألم.. و أيضًا الشعور بطعم حمضي في الفم..\n✔️ لو كان الموضوع دا مش بيتكرّر كثير ( أقلّ من مرّتين في الأسبوع ) فدي حرقة معديّة عرضيّة و لكن لو أكثر من كدا فقد يكون عرض للارتجاع المريئي..\n✔️ و عندنا بعض الخطوات البسيطة اللي نقدر نعملها للتخفيف من الألم:\n🔴 نحافظ على وزن صحّي.. لإنّ الوزن الزّائد قد يضغط على المعدة و يزوّد ارتجاع حمض المعدة و الحرقان..\n🔴 بلاش نلبس ملابس ضيّقة لنفس السّبب السّابق.. عشان ما نزوّدش الضّغط على المعدة..\n🔴 نبعد عن الأطعمة اللي بتزوّد الحموضة.. غالبًا هي الأطعمة المقليّة أو الحارّة ( لو حسّيت إنك بتتعب أكثر بعد أكلة معينة تجنّبها.. )\n🔴 ما ناكلش و ننام على طول.. ( نستنّى من ساعتين لثلاث ساعات )\n🔴 بلاش وجبات كبيرة و الأفضل وجبات صغيرة بعدد أكثر على مدار اليوم..\n🔴 لو الحرقة بتزيد بالليل نحاول نرفع الرّأس قليلاً عن مستوى باقي الجسم أثناء النّوم.. ✔️ و طبعاً مُضادات الحموضة ( فوار فواكه و مالوكس ) و الـ H2 blockers ( راني و أنتودين ) و الـ PPI ( بانتولوك، بيبزول، اوميز.. الخ ) كُلّ دي خيارات علاجيّة فعّالة.. شاركوا البوست مع صحابكم لتعمّ الفائدة و دمتم سالمين و أصحّاء 😁🌸 #طب_ولا_عك\n#الدكتور\n#مريم_جاسر",
    "Image": "https://static.wixstatic.com/media/557f08_37d3765448904208adbbe55c8817832a~mv2.jpg",
    "Excerpt": "كثير منّنا بيحسّ ساعات بحموضة و حرقة في المعدة بعد تناول نوع معيّن من الأكل.. الأكل المقلي مثلًا أو الحارّ.. حُرقة المعدة مشكلة شائعة و...",
    "Hashtags": "طب_ولا_عك,الدكتور,مريم_جاسر",
    "View": 33,
    "url": "/post/كثير-من-نا-بيحس-ساعات-بحموضة-و-حرقة-في-المعدة-بعد-تناول-نوع-معي-ن-من-الأكل",
    "Published Date": "2019-11-24T20:14:28Z"
  },
  {
    "Title": "هنتكلم انهاردة عن حصوات الكلى",
    "Content": "هنتكلم انهاردة عن حصوات الكلى.... حصوات الكلى دى عبارة عن رواسب من المعادن و الاملاح بتتكون داخل الكلية و بتأثر على أى جزء من اجزاء القناة البولية ابتداءا من الكلية حتى المثانة و تتكون نتيجة تركيز البول فى الجسم مما يساعد على تجمع الاملاح و المعادن معا. طيب ايه اعراض تكون حصوات الكلى؟ ⁦1️⃣⁩-الم شديد فى منطقة الخصر و الظهر اسفل الضلوع ⁦2️⃣⁩-الم اثناء التبول ⁦3️⃣⁩-تغير لون البول (احمر او بنى) ⁦4️⃣⁩-خروج كميات صغيرة من البول و احيانا يصاحبها رائحة كريهه ⁦5️⃣⁩-الشعور المستمر بالرغبة فى التبول ⁦6️⃣⁩-الشعور بالغثيان و الرغبة فى التقيؤ ⁦7️⃣⁩- ارتفاع درجة الحرارة و الشعور بالبرد ( فى حالة وجود عدوى ) عشان نعرف اسباب تكوين الحصوات مهم اننا نعرف انواعها⁦‼️⁩ ⁦1️⃣⁩-حصوات الكالسيوم (الاكثر حدوثا فى الكلى) ⁦2️⃣⁩-حصوات الستروفايت ( تتكون نتيجة لعدوى بكتيرية فى القناة البولية و حجمها بيكون كبير الى حد ما ) ⁦3️⃣⁩-حصوات حمض اليوريك ( تتكون نتيجة نقص كمية السوائل و زيادة البروتين فى الجسم ) ⁦4️⃣⁩-حصوات السيستين ( تتكون عند الناس الذين يعانون من مشاكل وراثية فى الكلى ) ايه بقى العوامل المساعدة على تكوين الحصوات؟ ⁦1️⃣⁩-الجفاف....عدم شرب كميات كافية من الماء لفترة طويلة و العيش فى المناطق الحارة مما يزيد من كمية العرق و نقص سوائل الجسم ⁦2️⃣⁩-النظام الغذائى....الافراط فى تناول البروتينات، الاملاح(الصوديوم) و السكريات ⁦3️⃣⁩-السمنة المفرطة ⁦4️⃣⁩-الامراض الهضمية و العمليات الجراحية المفروض اعمل ايه عشان احمى نفسى؟ -المواظبة على شرب الماء بكميات مناسبة🥛🥤 -تجنب كثرة الاملاح فى الطعام🚫 -الحفاظ على الوزن و ممارسة الرياضه بشكل منتظم يوميا⁦🚴🏃⁦🏋️‍♂️⁩",
    "Image": "https://static.wixstatic.com/media/557f08_c5fbd6ea19f542319edcf6721d393715~mv2.png",
    "Excerpt": "هنتكلم انهاردة عن حصوات الكلى.... حصوات الكلى دى عبارة عن رواسب من المعادن و الاملاح بتتكون داخل الكلية و بتأثر على أى جزء من اجزاء...",
    "Hashtags": "",
    "View": 18,
    "url": "/post/هنتكلم-انهاردة-عن-حصوات-الكلى",
    "Published Date": "2019-11-21T16:17:00Z"
  },
  {
    "Title": "قرحة الفم من المشاكِل البسيطة و لكن المُؤلِمَة ايه هي قرحة الفم؟",
    "Content": "قرحة الفم من المشاكِل البسيطة و لكن المُؤلِمَة ..\n✔️ ايه هي قرحة الفم؟\nهي قرحة صغيرة لونها أبيض في المُنتصف و حمراء في الأطراف.. و بتكون دائريّة أو بيضاويّة الشّكل.. و بتكون مؤلمة بالذّات أثناء الأكل.. و بتظهر تحت اللسان أو داخل الشّفتين أو الخدّين أو على قاعدة اللثة.. و بتقعد من أسبوع لأسبوعين و بتروح لوحدها و مفيش منها مشاكل خالص.. مشكلتها الوحيدة هي الألم اللي قد يُسبب إزعاج للبعض..\n✔️ طيب هي بتحصل ليه..؟\nمفيش سبب مُحدّد و لكن فيه بعض العوامل..\n🔴 أيّ إصابة داخل الفم.. زيّ مثلاً لو حدّ عضّ لسانه أو عضّ خدّه.. أيضًا فرشاة الأسنان أو الأدوات المستخدمة في عيادات الأسنان قد تُحدِث إصابات طفيفة داخل الفم..\n🔴 عوامل جينيّة.. الناس اللي عندها حدّ في أهلها بتجي له قرح كثير حيكون أكثر عرضة للإصابة بالقُرَح..\n🔴 التّغيُّر الهرموني أثناء فترة الحيض..\n🔴 التوتّر النّفسي..\n🔴 نقص بعض العناصر الغذائية زي فيتامين ب١٢ و الفوليك أسيد و الحديد و الزنك.. ✔️ زيّ ما قلنا قرحة الفم مُشكلة بسيطة و بتروح لوحدها..\nممكن فقط استخدام جيل مُخدِّر موضعي لتخفيف الألم.. ( زيّ اوراكيور جيل )\nو ممكن برضو نعمل الحاجات دي كإجراءات وقائية لو الموضوع بيتكرّر كثير:\n🔴 نحاول نقلّل من الأطعمة التي قد تُسبّب تهيُّج للفم.. زيّ التوابل و الأكل المالح و الفواكه الحمضية ( البرتقال، الليمون )\n🔴 ناكل أطعمة غنية بفيتامين ب١٢ و حمض الفوليك و الزنك و الحديد ( الفواكه و الخضروات )..\n🔴 المحافظة على نظافة الفم و غسل الأسنان بانتظام و استخدام فرشاة أسنان ناعمة لو اللثة حسّاسة.. و طبعًا نحاول نخفّف من الضّغط النّفسي و نحظى بقدر كافي من النّوم و نشارك البوست مع صحابنا لتعُمَّ الفائدة.. ✌🏻\nو دمتم سالمين و أصحّاء.. 😄🌸 (طبعا الكلام ده ☝️☝️ يخص قرح الفم البسيطة..\n⚠️⚠️ في حالة ان القرحة استمرت اكثر من ٥ أيام او كانت غير مؤلمة او صاحبها ظهور غدد ليمفاوية بالوجه او الرقبة او نزول للوزن او اعراض عامة تدل على تغير الصحة.. فلابد من مراجعة الطبيب لاستبعاد انواع أخرى خطيرة ) #الدكتور\n#طب_ولا_عك\n#مريم_جاسر",
    "Image": "https://static.wixstatic.com/media/557f08_65de4b9c21b245c9a27632b38a123f17~mv2.jpg",
    "Excerpt": "قرحة الفم من المشاكِل البسيطة و لكن المُؤلِمَة .. ✔️ ايه هي قرحة الفم؟ هي قرحة صغيرة لونها أبيض في المُنتصف و حمراء في الأطراف.. و بتكون...",
    "Hashtags": "الدكتور,طب_ولا_عك,مريم_جاسر",
    "View": 38,
    "url": "/post/قرحة-الفم-من-المشاك-ل-البسيطة-و-لكن-الم-ؤل-م-ة-ايه-هي-قرحة-الفم",
    "Published Date": "2019-11-19T07:43:21Z"
  },
  {
    "Title": "حنتكلّم النّهاردة عن أحد أنواع إصابات الرّكبة الشّائعة..تمزُّق غضروف الرّكبة الهلالي",
    "Content": "✔️ ايه هو الغضروف الهلالي دا..؟ الأوّل حنقول شرح بسيط كدا للتركيب التّشريحي لمفصل الرّكبة.. عندي التقاء لـ٣ عظام في المفصل دا: 🔴 عظمة الفخذ.. 🔴 عظمة القصبة.. 🔴 عظمة الرِّضفة ( الصّابونة ).. الغضاريف الهلاليّة بقى هي الغضروفين اللي موجودين في كلّ ركبة ما بين عظمة الفخذ و عظمة القصبة.. و ليهم شكل الهلال ( شكل حرف C ) و من هنا جات التّسمية.. ✔️ ايه وظيفة الغضاريف دي..؟ الغضاريف دي موجودة عشان تساعد في تقليل الاحتكاك ما بين عظمتي الفخذ و القصبة.. و عشان تمتصّ الصّدمات النّاتجة عن المشي أو الجري.. و كمان عشان تساعد في ثبات المفصل و توزيع وزن الجسم بشكل متساوي على عظمة القصبة.. ✔️ أعراض الإصابة بقطع الغضروف الهلالي: 🔴 ألم عند ثني أو تدوير الرّكبة.. 🔴 صعوبة في فرد الركبة بالكامل.. 🔴 تورّم الرّكبة أو تيبُّسُها.. ✔️ طيب ايه اللي ممكن يعمل إصابة زيّ دي..؟ 🔴 بالنّسبة للبالغين الأصغر سنًّا تمزّق الغضروف الهلالي غالبًا سببه تعرّض الرّكبة لخبطة مّا أو القيام بحركة مُعاكسة لحركة المفصل الطّبيعية أو أعنف منها.. عشان كدا الرّياضيّين اللي بيمارسوا رياضات قد يحدث فيها التواء أو دوران لمفصل الرّكبة زيّ كرة القدم أو الرّياضات القتاليّة بيكونوا أكثر عرضة للإصابة دي.. 🔴 أمّا كبار السّن فقد يكون التّمزّق نتيجة لتآكل الغضروف مع التّقدم في السّن.. ✔️ علاج التّمزق بيعتمد على نوعه و مكانه بالضّبط.. و على سنّ المريض.. طريقة العلاج بيحدّدها الطّبيب حسب العوامل دي.. لكن حنقول الخيارات المُتاحة: 🔴 العلاج الأولّي الغير مُشتمل على جراحة: و دا كافي لو كان القطع بسيط و في الجُزء الخارجي للغضروف ( و هو الجُزء اللي بياخذ غذاؤه من الأوعية الدّموية و دا ممكن يلتئِم.. ) بنعمل بعض الخطوات البسيطة زي: 🔹 الرّاحة: و إيقاف الأنشطة اللي سببت الإصابة.. 🔹 يمكن استخدام كيس من الثّلج لمدّة ثلث ساعة عدّة مرّات خلال اليوم لتخفيف الألم.. 🔹 ممكن نلبس ركبة.. 🔹 مضادات الالتهابات الغير سترويدية ( زي السيليبريكس و الأركوكسيا ) أيضًا مفيدة في تخفيف الألم و الالتهابات.. 🔴 لو الخطوات دي ما جابتش نتيجة فهنا ممكن التّدخُّل جراحيًّا: 🔹 خياطة الغضروف: و بتنفع في حالات معيّنة فقط زيّ لو كان سنّ المريض صغيّر و القطع غير مُتهتِّك و في مكان قابل للإلتئام.. 🔹 الاستئصال: في حالة عدم مُناسبة خيار الخياطة.. في نهاية البوست شاركوا المعلومات دي مع العائلة و الأصدقاء و دمتم سالمين و أصحاء.. 😄🌸 #الدكتور #طب_ولا_عك #مريم_جاسر",
    "Image": "https://static.wixstatic.com/media/a27d24_9588f1f7090b42ecbfe46d01566cfcac~mv2.jpg",
    "Excerpt": "✔️ ايه هو الغضروف الهلالي دا..؟ الأوّل حنقول شرح بسيط كدا للتركيب التّشريحي لمفصل الرّكبة.. عندي التقاء لـ٣ عظام في المفصل دا: 🔴 عظمة...",
    "Hashtags": "الدكتور,طب_ولا_عك,مريم_جاسر",
    "View": 29,
    "url": "/post/حنتكل-م-الن-هاردة-عن-أحد-أنواع-إصابات-الر-كبة-الش-ائعة-تمز-ق-غضروف-الر-كبة-الهلالي",
    "Published Date": "2019-11-14T20:26:51Z"
  },
  {
    "Title": "*انا عندى اكتئاب* مننا بيقولها على محمل الهزار، لكن فى الواقع الكلمة دى اخطر من كده بكثير‼️",
    "Content": "*انا عندى اكتئاب* الجملة دى انتشرت بشكل كبير بين الناس و على مواقع السوشيال ميديا و كثير مننا بيقولها على محمل الهزار، لكن فى الواقع الكلمة دى اخطر من كده بكثير‼️ يعنى ايه اكتئاب؟\nالاكتئاب ده مرض نفسى يتمثل فى حالة مستمرة من الحزن و فقدان الحماس و الرغبة تجاه النشاطات اليومية، و تقدر تلاحظ تغير كبير فى طريقه تفكير و تصرفات المريض و عدم القدرة على القيام بالنشاطات و المهام اليومية.\n\nطيب ايه أعراض الاكتئاب\n1️⃣الشعور بالحزن و فقدان الأمل\n2️⃣عدم انتظام النوم....فالمريض يعانى اما من الارق الشديد او النوم لفترات طويلة\n3️⃣الشعور بالتعب و الارهاق\n4️⃣التوتر المستمر و عدم الارتياح\n5️⃣بطء التفكير و الكلام و حركة الجسم\n6️⃣التفكير فى الانتحار و الرغبة فى الموت\n7️⃣بعض المشاكل الصحية دون سبب وجيه مثل(الام الظهر و الصداع)\n8️⃣الميل الى العزلة و عدم الاختلاط بالغير\n9️⃣صعوبة التذكر أسباب الاكتئاب..\n1-تغير فى كيمياء المخ و المستقبلات الموجودة فيه و طرق استجابتها للاشارات الواردة اليه\n2-خلل فى توازن هرمونات الجسم و الذى قد ينتج عن عدة مشاكل صحية مثل خلل فى افرازات الغدة النخامية\n3-العامل الوراثى ايه العوامل التى تساعد على المرض؟\n🔴تراجع الثقة فى النفس و الاعتماد التام على الأخرين فى اتخاذ القرارات الشخصية\n🔴التعرض للضغوط النفسية و الاحداث الصادمة\n🔴الافراط فى شرب الكحوليات و المخدرات\n🔴بعض الامراض المزمنة مثل السرطان (لما تسببه من اثر نفسى) مفيش طريقة صريحة لتجنب المرض لكن تقدر تساعد نفسك عن طريق:\n-الاختلاط بالعائلة و الاصدقاء و تجنب العزلة👨‍👩‍👧‍👦\n-التعامل مع الضغوطات و الاضطرابات النفسية و طلب المساعدة عند الحاجه\n-سرعة زيارة الطبيب👨‍⚕️ فى حالة ملاحظة اى من الاعراض السابقه و البدء فى العلاج قبل ان تسوء الحالة للأطلاع على المواضيع ذات الصلة يرجى الدخول على اللينك فى أول تعليق⬇️ #طب_ولا_عك\n#شير_في_الخير\n#الدكتور\n#زياد_منصور",
    "Image": "https://static.wixstatic.com/media/557f08_bdbdfed2813a43c58c2a2d5ed01dc494~mv2.jpg",
    "Excerpt": "*انا عندى اكتئاب* الجملة دى انتشرت بشكل كبير بين الناس و على مواقع السوشيال ميديا و كثير مننا بيقولها على محمل الهزار، لكن فى الواقع...",
    "Hashtags": "طب_ولا_عك,شير_في_الخير,الدكتور,زياد_منصور",
    "View": 28,
    "url": "/post/انا-عندى-اكتئاب-الجملة-دى-انتشرت-بشكل-كبير-بين-الناس-و-على-مواقع-السوشيال-ميديا-و-كثير-مننا-بيقوله",
    "Published Date": "2019-11-11T17:59:14Z"
  },
  {
    "Title": "نتصرّف ازاي لو طفلنا بيجي له التهابات من الحفاضات..؟ 👶🏻\n\n✔️ التهاب الحفاضات من أكثر المشاكل شيوعًا",
    "Content": "نتصرّف ازاي لو طفلنا بيجي له التهابات من الحفاضات..؟ 👶🏻 ✔️ التهاب الحفاضات من أكثر المشاكل شيوعًا عند الأطفال.. و ممكن يكون ليه كذا سبب:\n🔴 التهاب جلد الطّفل بسبب التعرُّض المطوّل للبراز أو البول ( زيّ في حالة إنّ احنا ما نغيّرش الحفاضة بانتظام أو إن الطفل يكون عنده إسهال..)\n🔴 لو الحفاضة ضيقة جدًا على الطّفل ممكن تعمل التهابات بسبب الاحتكاك..\n🔴 تغيير نوع الحفاضة ممكن يتحسس منه جلد الطفل..\n🔴 تغيير أكل الطفل..\n🔴 عدوى بكتيرية أو فطرية..\n🔴 المضادات الحيوية قد تزيد من خطر الإصابة بعدوى فطرية أو من حدوث إسهال.. ✔️ طيب ازاي نقدر نتجنّب حدوث التهاب الحفاضات؟\n🔴 نغيّر الحفاضة بانتظام..\n🔴 نراعي إنّنا نجفّف المنطقة كويس قبل ما نلبّس الطفل الحفاضة النظيفة..\n🔴 لو الموضوع بيتكرّر كثير ممكن نستخدم كريم مُرطّب مع كلّ مرّة نغيرّ للطفل فيها ( حنلاقي الكريمات المخصصة لالتهاب الحفاضات فيها مادّة الزينك أوكسايد.. )\nساعات بنستخدم بودرة تالك بدل الكريمات و لكن استخدام الكريم أفضل لإنّ لو الطّفل استنشق البودرة ممكن دا يعمل تهيُّج للرّئة.. ✔️ في حالة إنّ الالتهاب ما خفّش بالخطوات اللي احنا قلنا عليها دي من الممكن استخدام:\n🔴 كريم يحتوي على الهايدروكورتيزون ١٪؜\n🔴 كريم يحتوي على مضاد حيوي أو مضاد للفطريات في حالة وجود عدوى بكتيرية أو فطرية.. و في نهاية البوست شاركوا المعلومات دي مع العائلة و الأصدقاء و دمتم سالمين و أصحاء.. 😄🌸 #الدكتور\n#طب_ولا_عك\n#مريم_جاسر",
    "Image": "https://static.wixstatic.com/media/557f08_c807f497bd0a4fe296d5c0aea383494d~mv2.jpg",
    "Excerpt": "نتصرّف ازاي لو طفلنا بيجي له التهابات من الحفاضات..؟ 👶🏻 ✔️ التهاب الحفاضات من أكثر المشاكل شيوعًا عند الأطفال.. و ممكن يكون ليه كذا...",
    "Hashtags": "الدكتور,طب_ولا_عك,مريم_جاسر",
    "View": 23,
    "url": "/post/نتصر-ف-ازاي-لو-طفلنا-بيجي-له-التهابات-من-الحفاضات-التهاب-الحفاضات-من-أكثر-المشاكل-شيوع-ا",
    "Published Date": "2019-11-11T17:56:35Z"
  },
  {
    "Title": "لو حصل لنا نزيف من الأنف نعمل ايه..؟ 🤧\nطب نرجع راسنا لورا و لا نحنيها لقدام..؟ 🤔\nأوّل حاجة تعالوا",
    "Content": "لو حصل لنا نزيف من الأنف نعمل ايه..؟ 🤧 طب نرجع راسنا لورا و لا نحنيها لقدام..؟ 🤔\nأوّل حاجة تعالوا نعرف النّزيف دا بيحصل ليه..\nالرُّعاف أو نزيف الأنف..\n✔️ بيحصل أكثر في الأطفال ( بالذّات من سنتين لغاية سنّ البلوغ كدا ) و أيضًا كبار السنّ..\n✔️ أغلب حالات الرُّعاف بتكون من الأوعية الدّموية في الجزء الأمامي من الأنف ( نزيف أمامي ).. و دي ممكن نتعامل معاها ببعض الإسعافات الأولّية اللي حنقولها دلوقتي..\n✔️ نادرًا ما بيكون النّزيف خلفي ( الدّم جاي من الأوعية الدموية في الجُزء الخلفي للأنف و بينزل على الحلق و دا أصعب في التعامل معاه و بيحتاج علاج في المستشفى.. )\n✔️ ايه أشهر أسباب الرُّعاف..؟\n🔴 ضعف الأوعية الدّموية في الغشاء المُبطِّن للأنف..\n🔴 تعرُّض هذه الأوعية للخدش إمّا بسبب جسم غريب أو بسبب رضّة ( خبطة )..\n🔴 جفاف الأنف و دا بيحصل لمّا الجو ما يكونش فيه رطوبة..\n🔴 التهاب الجيوب الأنفية و حساسية الأنف قد تُسبب رُعاف بسبب الرّشح المُستمرّ..\n🔴 أمراض سيولة الدّم ( زيّ الهيموفيليا )..\n🔴 ممكن يحصل من الأدوية المانعة للتجلّط ( زيّ الماريفان )\n🔴 اللحمية أو وجود ورم في الأنف.. لو مافيش حالة مُسببة للنّزيف دا تستدعي الانتباه و الموضوع مش بيتكرّر كثير حعمل بعض الإسعافات الأوليّة:\n🔴 نحني الرّأس للأمام مش للخلف.. لإنّ لو رجّعت رأس المصاب للخلف ممكن تعرّضه لإنّه يبلع الدّم و دا غلط..\n🔴 نضغط على فتحتي الأنف لمدّة من ٥-١٠ دقائق..\n🔴 ممكن أيضًا استخدام بخاخة قابضة للأوعية الدّموية ( زي اوترفين ).. ✔️ بعد كدا كإجراء وقائي ممكن نستخدم بخاخة بيبي سالاين لترطيب الأنف و ممكن ناخذ دواء مقوّي للأوعية الدّموية.. في نهاية البوست كالعادة شاركوه مع العائلة و الأصدقاء و دمتم سالمين و أصحاء.. 😄🌸 #الدكتور\n#طب_ولا_عك\n#مريم_جاسر",
    "Image": "https://static.wixstatic.com/media/557f08_b941aa44698f4dd98f409f3f96846afd~mv2.jpg",
    "Excerpt": "لو حصل لنا نزيف من الأنف نعمل ايه..؟ 🤧 طب نرجع راسنا لورا و لا نحنيها لقدام..؟ 🤔 أوّل حاجة تعالوا نعرف النّزيف دا بيحصل ليه.. الرُّعاف...",
    "Hashtags": "الدكتور,طب_ولا_عك,مريم_جاسر",
    "View": 16,
    "url": "/post/لو-حصل-لنا-نزيف-من-الأنف-نعمل-ايه-طب-نرجع-راسنا-لورا-و-لا-نحنيها-لقدام-أو-ل-حاجة-تعالوا",
    "Published Date": "2019-11-11T17:52:38Z"
  },
  {
    "Title": "كثير منّنا حصل له ألم في الظّهر لسبب أو لآخر..\nإجهاد في تمرين أو في شغل قعد فيه لفترة طويلة.. حركة ع",
    "Content": "كثير منّنا حصل له ألم في الظّهر لسبب أو لآخر..\nإجهاد في تمرين أو في شغل قعد فيه لفترة طويلة.. حركة عنيفة أو إصابة.. حنقول النّهاردة أسباب ألم الظهر و علاجه.. و بعض النّصائح للتخفيف من الألم و تجنب حدوثه..\n\n✔️ الأول الأسباب..\nألم الظّهر ممكن يحصل نتيجة عدّة أسباب:\n🔴 إجهاد العضلات و الأربطة: و دا ممكن يحصل بسبب رفع أوزان ثقيلة بشكل غير صحيح أو بسبب حركة عنيفة مُفاجئة أو تمرينة غلط..\n🔴 تمزّق أو تورّم في الغضاريف..\n🔴 انزلاق غضروفي: تحرُّك أحد الغضاريف من مكانها ممّا يؤدي إلى ضغط على الأعصاب و يسبب ألم شديد و حادّ في أسفل الظّهر و الرجل ( عرق النّسا )..\n🔴 بعض العيوب الخلقية في الهيكل العظمي زيّ انحناء العمود الفقري..\n🔴 هشاشة العظام لإنّها ممكن تخلّي الفقرات أكثر عرضة للكسر.. ✔️ بس لحُسن الحظّ أغلب حالات ألم الظّهر مش بتكون خطيرة و بتروح بعد بضعة أسابيع من الرّاحة و تناول الأدوية المُسكنّة و الأدوية باسطة العضلات.. ✔️ و برضو عشان نخفف الألم أو نتجنب حدوثه من الأوّل ممكن نعمل الحاجات دي:\n🔴 ممارسة الرّياضة بشكل مُنتظم و لو احنا بنعاني من آلام الظّهر نحاول نختار الأنشطة اللي مش حتجهد عضلاتنا زيّ المشي أو السّباحة..\n🔴 المُحافظة على وزن صحّي لإنّ الوزن الزّايد حيزوّد الحمل على عضلات الظّهر..\n🔴 الوقوف بشكل صحيح.. نقف ظهرنا مفرود و نحاول ما نقفش فترات طويلة.. و نبدّل موضع القدمين كلّ فترة و احنا واقفين..\n🔴 الجلوس بشكل صحيح.. نحاول نقعد على كرسي مسنده مريح للظهر.. و ممكن نحط مخدة صغيرة أسفل الظهر..\n🔴 رفع الأشياء بشكل صحيح.. لو حنرفع حاجة من على الأرض نحني ركبتنا و احنا نازلين مش ظهرنا.. لازم ظهرنا يكون مفرود.. ننزل بوضعية شبه وضعيّة الاسكوات كدا.. شاركوا البوست مع العائلة و الأصدقاء و دمتم سالمين و أصحاء.. 😄🌸 #الدكتور\n#طب_ولا_عك\n#مريم_جاسر",
    "Image": "https://static.wixstatic.com/media/557f08_d3d6b739dbb146459e38581b151cc540~mv2.jpg",
    "Excerpt": "كثير منّنا حصل له ألم في الظّهر لسبب أو لآخر.. إجهاد في تمرين أو في شغل قعد فيه لفترة طويلة.. حركة عنيفة أو إصابة.. حنقول النّهاردة أسباب...",
    "Hashtags": "الدكتور,طب_ولا_عك,مريم_جاسر",
    "View": 29,
    "url": "/post/كثير-من-نا-حصل-له-ألم-في-الظ-هر-لسبب-أو-لآخر-إجهاد-في-تمرين-أو-في-شغل-قعد-فيه-لفترة-طويلة-حركة-ع",
    "Published Date": "2019-11-11T17:48:44Z"
  },
  {
    "Title": "ميديكاتون د.احمد حامد.. بيعمل فيديوهات كارتون بسيطة وقصيرة ومسلية تعرفك اساسيات طبية انت محتاج",
    "Content": "ميديكاتون.. من الصفحات الطبية الجميلة اللي تستاهل متابعتك على فيس بوك.. د.احمد حامد.. بيعمل فيديوهات كارتون بسيطة وقصيرة ومسلية تعرفك اساسيات طبية انت محتاج تعرفها.. شغل فني جميل واسلوب علمي راقي بيحارب الخرافة.. https://www.facebook.com/medicatoon تحياتي.. د.محمد منصور #طب_ولا_عك",
    "Image": "https://static.wixstatic.com/media/557f08_94b9f8a1549f462aa9145fa42b59623e~mv2.jpg",
    "Excerpt": "ميديكاتون.. من الصفحات الطبية الجميلة اللي تستاهل متابعتك على فيس بوك.. د.احمد حامد.. بيعمل فيديوهات كارتون بسيطة وقصيرة ومسلية تعرفك...",
    "Hashtags": "طب_ولا_عك",
    "View": 35,
    "url": "/post/ميديكاتون-من-الصفحات-الطبية-الجميلة-اللي-تستاهل-متابعتك-على-فيس-بوك-د-احمد-حامد-بيعمل",
    "Published Date": "2019-11-11T15:55:03Z"
  },
  {
    "Title": "جروب كيتو كود..اذا كنت ناوي تعمل كيتو دايت.. فأنصحك وبشدة انك تشترك في المجموعة دي",
    "Content": "جروب كيتو كود.. اذا كنت ناوي تعمل كيتو دايت.. فأنصحك وبشدة انك تشترك في المجموعة دي.. أنشأها د. محمد الصباغ.. طبيب الغدد المتميز في بريطانيا.. وبيشارك في ادارتها والرد على أسئلة الأعضاء مجموعة من الأطباء والمتخصصين المتميزين.. كلامهم كله تقريبا مدعوم بدراسات وأدلة محترمة.. الجروب دي منارة علم.. انصح اللي عايز ينزل في الوزن بسرعة انه يتابعها.. https://www.facebook.com/groups/keto.code تحياتي.. د.محمد منصور #طب_ولا_عك",
    "Image": "https://static.wixstatic.com/media/557f08_b1cac2f231b44850ab8a5010c58c3e22~mv2.jpg",
    "Excerpt": "جروب كيتو كود.. اذا كنت ناوي تعمل كيتو دايت.. فأنصحك وبشدة انك تشترك في المجموعة دي.. أنشأها د. محمد الصباغ.. طبيب الغدد المتميز في...",
    "Hashtags": "طب_ولا_عك",
    "View": 22,
    "url": "/post/جروب-كيتو-كود-اذا-كنت-ناوي-تعمل-كيتو-دايت-فأنصحك-وبشدة-انك-تشترك-في-المجموعة-دي",
    "Published Date": "2019-11-11T14:51:43Z"
  },
  {
    "Title": "د.أحمد الخطيب..مدرس مساعد طب الأطفال وحديثي الولادة.. قسم الجهاز الهضمي والكبد..من أفضل الأطباء",
    "Content": "د.أحمد الخطيب..\nمدرس مساعد طب الأطفال وحديثي الولادة.. قسم الجهاز الهضمي والكبد..\nمن أفضل الأطباء اللي انصح اي اب او ام مهتمين بصحة اولادهم بمتابعته..\nانسان وطبيب وعالم.. في زمن انتشر فيه النصابين واشباه الاطباء.. https://www.facebook.com/Khateeb.Clinic تحياتي..\nد.محمد منصور\n#طب_ولا_عك",
    "Image": "https://static.wixstatic.com/media/557f08_f5de2e7f5097478cabc24d3e86a60522~mv2.jpg",
    "Excerpt": "د.أحمد الخطيب.. مدرس مساعد طب الأطفال وحديثي الولادة.. قسم الجهاز الهضمي والكبد.. من أفضل الأطباء اللي انصح اي اب او ام مهتمين بصحة...",
    "Hashtags": "طب_ولا_عك",
    "View": 13,
    "url": "/post/د-أحمد-الخطيب-مدرس-مساعد-طب-الأطفال-وحديثي-الولادة-قسم-الجهاز-الهضمي-والكبد-من-أفضل-الأطباء",
    "Published Date": "2019-11-11T14:16:38Z"
  },
  {
    "Title": "د. جهاد سعادة..احد الاطباء المحترمين اللي أنصحكم تتابعوهم.. في زمن ارتفع فيه صوت العكاكين والنصابي",
    "Content": "د. جهاد سعادة.. احد الاطباء المحترمين اللي أنصحكم تتابعوهم.. في زمن ارتفع فيه صوت العكاكين والنصابين باسم الطب.. تحياتي.. د.محمد منصور #طب_ولا_عك https://www.facebook.com/labcare.me/",
    "Image": "https://static.wixstatic.com/media/557f08_b512dd75f7174b26a19981b8c500a2ab~mv2.jpg",
    "Excerpt": "د. جهاد سعادة.. احد الاطباء المحترمين اللي أنصحكم تتابعوهم.. في زمن ارتفع فيه صوت العكاكين والنصابين باسم الطب.. تحياتي.. د.محمد منصور...",
    "Hashtags": "طب_ولا_عك",
    "View": 30,
    "url": "/post/د-جهاد-سعادة-احد-الاطباء-المحترمين-اللي-أنصحكم-تتابعوهم-في-زمن-ارتفع-فيه-صوت-العكاكين-والنصابي",
    "Published Date": "2019-11-10T18:06:48Z"
  },
  {
    "Title": "القشرة من أكثر مشاكل الشعرالمُنتشرة و بتسبب الحرج لو ما اتعالجتش",
    "Content": "حنتكلّم النّهارة عن مشكلة بيعاني منها كثير منّنا و بتسبب الحرج لو ما اتعالجتش.. 😖 القشرة.. من أكثر مشاكل الشعر المُنتشرة.. طيب ايه سببها..؟ لغاية دلوقتي مفيش سبب مُحدّد.. و لكن فيه عوامل ممكن تزوّد احتماليّة الإصابة بالقشرة.. 🔴 الرّجال أكثر من النّساء 🔴 أصحاب البشرة ( فروة الرّأس ) الدّهنية 🔴 لو احنا من النّاس اللي مش بتغسل شعرها كثير.. كمان في نوع من الفطريّات اللي موجود في فروة الرّأس بيلعب دور كبير في حدوث القشرة.. لمّا الغدد الدهنية في فروة الرأس تفرز دهون أكثر شوية من الطبيعي الفطريات دي بتتغذى عليها و تفرز مواد تسبب التهاب الفروة ( تسبب الحكة المُصاحبة للقشرة ) و تكوّن القشرة البيضاء اللي بنشوفها في الشّعر.. عشان كدا غسيل الشّعر حتى لو بشامبو عادي ممكن يخفّف القشرة عن طريق إزالة الدهون الزائدة لو الحالة مش شديدة اوي.. لكن لو الحالة شديدة و ما راحتش بمجرّد غسيل الشّعر فمحتاجين نستخدم شامبو طبّي.. شامبوهات القشرة حنلاقي فيها واحدة من الموادّ دي: 🔴 بايرثرون زينك 🔴 ساليسيلك أسيد 🔴 سيلينيوم سالفايد 🔴 كيتوكونازول حاجة أخيرة إنّ القشرة مش معدية.. سببها فطريات بالفعل و لكن الفطريات دي موجودة في فروة الشعر بشكل طبيعي و المشكلة هي في النّشاط الزّائد لها.. شاركوا البوست مع حد تعرفوه بيعاني من القشرة و دمتم سالمين و أصحاء كالعادة.. 😄🌸 #الدكتور #طب_ولا_عك #مريم_جاسر",
    "Image": "https://static.wixstatic.com/media/557f08_3a77b640c15e4f2a817ab7cb7ec6266a~mv2.jpg",
    "Excerpt": "حنتكلّم النّهارة عن مشكلة بيعاني منها كثير منّنا و بتسبب الحرج لو ما اتعالجتش.. 😖 القشرة.. من أكثر مشاكل الشعر المُنتشرة.. طيب ايه...",
    "Hashtags": "الدكتور,طب_ولا_عك,مريم_جاسر",
    "View": 28,
    "url": "/post/القشرة-من-أكثر-مشاكل-الشعرالم-نتشرة-و-بتسبب-الحرج-لو-ما-اتعالجتش",
    "Published Date": "2019-11-08T00:28:31Z"
  },
  {
    "Title": "الحصبة....مرض شديد العدوى ناتج عن الاصابة بفيروس اسمه Rubeola Virus",
    "Content": "الحصبة....مرض شديد العدوى ناتج عن الاصابة بفيروس اسمه Rubeola Virus و الجميع عرضة للاصابة بالمرض بغض النظر عن العمر ما لم يتعرضوا له من قبل او لم يتلقوا المصل(التطعيم) الخاص بالمرض، لكن معظم الاصابات تحدث للاطفال فى السن المبكر. تبدأ الأعراض بالظهور فى خلال 10 ايام من التعرض للاصابة و تتمثل الأعراض فيما يلى... -أعراض البرد العادى (العطس و الكحة و سريان الأنف) -فقدان الشهية -احساس بالتعب و الارهاق -التهاب و احمرار العين و حساسيتها للضوء -ارتفاع درجة الحرارة و التى قد تصل الى 40 درجة مئوية - ظهور بقع رمادية اللون فى الفم (مقابلة لمنطقة الخدين) عادة تظهر قبل الطفح الجلدى بيوم او اثنين بعد ملاحظة الأعراض السابقة ب 2-4 ايام يبدا الطفح الجلدى بالظهور(بقع حمراء او بنية اللون) ابتداءا بالوجه و اعلى الرقبة الى ان ينتشر فى باقى اجزاء الجسم. طيب لو اتأكدت انك مصاب بالحصبة تعمل ايه؟؟؟ اول حاجه لازم تعزل نفسك عن الناس خاصة الاطفال و الحوامل لمدة لا تقل عن 4 ايام بعد ظهور الطفح لا يوجد علاج محدد للحصبة حيث تتحسن الحالة في غضون 7 إلى 10 أيام، لكن نقدر ناخد علاج للحد من الاعراض و تخفيفها.... ازاى؟؟ -مسكن للالم و خافض للحرارة .... Paracetamol or Ibuprofen -الاكثار من شرب السوائل لتجنب الجفاف -المشروبات الساخنة خاصة التى تحتوى على العسل و الليمون للحد من اعراض البرد فى بعض الحالات اذا لاحظت الاعراض الاتية يجب التوجه لأقرب مؤسسة صحية.. -قصر النفس -الم حاد فى منطقة الصدر -خروج دم مع الكحة اخيرا ازاى تحمى اطفالك من الحصبة؟ MMR vaccine ده مصل لازم لجميع الاطفال فى سن 12-13 شهر و تعاد الجرعة مرة اخرى عند سن ثلاث سنوات و اربعة اشهر #الدكتور #طب_ولا_عك #زياد_منصور",
    "Image": "https://static.wixstatic.com/media/557f08_f7a58c64d2bb4e08b5020ff8c14b0df1~mv2.jpg",
    "Excerpt": "الحصبة....مرض شديد العدوى ناتج عن الاصابة بفيروس اسمه Rubeola Virus و الجميع عرضة للاصابة بالمرض بغض النظر عن العمر ما لم يتعرضوا له من...",
    "Hashtags": "الدكتور,طب_ولا_عك,زياد_منصور",
    "View": 9,
    "url": "/post/الحصبة-مرض-شديد-العدوى-ناتج-عن-الاصابة-بفيروس-اسمه-rubeola-virus",
    "Published Date": "2019-11-08T00:28:31Z"
  },
  {
    "Title": "الالتهاب السّحائي أو الحمّى الشّوكية.. 🤒",
    "Content": "الالتهاب السّحائي أو الحمّى الشّوكية.. 🤒\nهو عبارة عن التهاب الأغشية المحيطة بالمخ و الحبل الشّوكي ( السّحايا ).. الموضوع دا بيحصل بسبب عدوى إمّا فيروسيّة أو بكتيريّة و في بعض الحالات فطريّة ( في حالة المناعة الضّعيفة جدًا )..\n✔️ حالات العدوى الفيروسيّة بتكون أخف و بيتماثل الطّفل للشفاء في خلال أسبوع و مالهاش علاج خاصّ و إنّما بنعتمد على تخفيف الأعراض و الرّاحة..\n✔️ أمّا التهاب السّحايا البكتيري فيحتاج تدخّل بالمضادّات الحيويّة.. طيب امتى أشكّ إنّ عندي التهاب سحائي؟\n🔴 لو كان عندي ارتفاع في درجة الحرارة..\n🔴 قيء و غثيان..\n🔴 صداع شديد..\n🔴 تصلّب في الرّقبة..\n🔴 تشوّش ذهني و عدم قدرة على التّركيز..\n🔴 تشنّجات..\n🔴 حساسيّة للضوء.. لو لقيت الأعراض دي يبقى أروح للطّبيب عشان يأكّد التّشخيص و يبدأ العلاج في أسرع وقت.. طيب ممكن أعمل ايه عشان أحمي نفسي و عائلتي من عدوى الالتهاب السّحائي..؟\n🔴 أوّلًا نغسل ايدينا كويس عشان نمنع انتقال العدوى..\n🔴 برضو نراعي عدم مشاركة أدوات النّظافة الشّخصية مع حد..\n🔴 تقوية جهاز المناعة عن طريق ممارسة الرّياضة و الحصول على قدر كافي من النّوم و اتّباع حمية غذائية متوازنة..\n🔴 الحصول على التّطعيمات اللازمة للوقاية من التهاب السّحايا البكتيري.. شاركوا البوست مع العائلة و الأصدقاء و دمتم سالمين و أصحّاء.. 😄🌸 #طب_ولا_عك\n#الدكتور\n#مريم_جاسر",
    "Image": "https://static.wixstatic.com/media/557f08_6d021ee6f64842a2a6f8bcad79cc1634~mv2.jpg",
    "Excerpt": "الالتهاب السّحائي أو الحمّى الشّوكية.. 🤒 هو عبارة عن التهاب الأغشية المحيطة بالمخ و الحبل الشّوكي ( السّحايا ).. الموضوع دا بيحصل بسبب...",
    "Hashtags": "طب_ولا_عك,الدكتور,مريم_جاسر",
    "View": 8,
    "url": "/post/الالتهاب-الس-حائي-أو-الحم-ى-الش-وكية",
    "Published Date": "2019-11-08T00:28:31Z"
  },
  {
    "Title": "هنتكلم النهاردة عن الحروق و ازاى تتصرف بشكل صحيح فى حالة تعرضك او تعرض من حولك للاصابة بحرق.",
    "Content": "هنتكلم النهاردة عن الحروق و ازاى تتصرف بشكل صحيح فى حالة تعرضك او تعرض من حولك للاصابة بحرق.\nالحروق هى واحدة من أكثر الحوادث و الاصابات التى تحدث فى المنازل خاصة للأطفال، و كلمة حرق مش بس معناها احساس بالألم لكن بيحصل تلف فى انسجة الجلد و بيختلف نوع الحرق حسب درجة و شدة التلف. فى 3 انواع او درجات من الحروق بتختلف حسب شدتها من الدرجة الاولى و الثانية و الثالثة الى اشدهم ضرر و خطورة و هى الحروق من الدرجة الرابعة.\nالدرجة الاولى: احمرار الجلد فقط (لا تتكون فقاعات)\nالدرجة الثانية: فقاعات و زيادة سمك الجلد فى بعض المناطق\nالدرجة الثالثة: جفاف الجلد و ميله الى اللون الابيض\nالدرجة الرابعة: نفس أعراض الدرجة الثالثة لكنها تمتد تحت الجلد لتأثر على الاوتار و العظام فى اسباب كتير مسئولة عن حدوث الحروق و هى\n-السوائل الساخنة ( درجة الغليان)\n- مواد كيميائية\n- تيار كهربى\n- اى مصدر للنار و اللهب\n- و ممكن نتيجة التعرض الزائد لأشعة الشمس طيب نقدر نتصرف ازاى مع الحروق؟\n1-عزل المصدر المسئول عن الحرق باسرع طريقة ممكنة\n2- خلع الملابس و المجوهرات (خاتم، دبلة،اساور،ساعة....) حول منطقة الحرق مع تجنب حدوث اى احتكاك\n3-تعريض المنطقة المصابة للمياه الجارية لمده لا تقل عن 15 دقيقة ( لا نستخدم الثلج ابدااااا)\n4-تغطية الحرق بلزقة طبية لمنع الاحتكاك\n5-فى حالة ان الألم غير محتمل بنستخدم بعض المسكنات و افضلهم\nParacetamol Or Ibuprofen\n6-فى حالة ان الحرق حصل فى منطقة الوجه يفضل الجلوس عن الاستلقاء لأن ده بيساعد فى الحد من الورم طيب بعد ما تعمل الخطوات السابقة تبدأ تشوف...هل لازم تروح المستشفى ولا لأ؟\nيتوجب الذهاب للمستشفى فى الحالات الاتية\n-لو مساحة الحرق اكبر من كف اليد\n-تغير لون الجلد الى الابيض او الاسود\n-فى حالة تكون فقاعات بها سائل\n-فى جميع حالات الحروق الكيميائية او الكهربية و يفضل الاستشارة الطبية فى حالة ان المصاب عمره تجاوز ال 60 عام او طفل تحت سن ال 5اعوام او فى حالة الحمل, اخيرا... نرجو الانتباه على اطفالنا و ابعادهم عن اى مصدر للنار سواء اعواد الثقاب، الولاعات، الشمع و غيرها و كذلك تغطية فتحات الكهرباء الغير مستخدمة و سهل الوصول اليها. #الدكتور\n#طب_ولا_عك\n#زياد_منصور",
    "Image": "https://static.wixstatic.com/media/557f08_927e8f723c0840db9085ed1107d8ab44~mv2.jpg",
    "Excerpt": "هنتكلم النهاردة عن الحروق و ازاى تتصرف بشكل صحيح فى حالة تعرضك او تعرض من حولك للاصابة بحرق. الحروق هى واحدة من أكثر الحوادث و الاصابات...",
    "Hashtags": "الدكتور,طب_ولا_عك,زياد_منصور",
    "View": 19,
    "url": "/post/هنتكلم-النهاردة-عن-الحروق-و-ازاى-تتصرف-بشكل-صحيح-فى-حالة-تعرضك-او-تعرض-من-حولك-للاصابة-بحرق-ا",
    "Published Date": "2019-11-08T00:28:31Z"
  },
  {
    "Title": "التوحد كلمة انتشرت بشكل كبير فى الفترة الأخيرة على مواقع التواصل الاجتماعى",
    "Content": "التوحد... كلمة انتشرت بشكل كبير فى الفترة الأخيرة على مواقع التواصل الاجتماعى و للأسف اصبحت مجال للهزار و السخرية دون مراعاة لمن يعانون من هذا المرض.. التوحد ده حالة نفسية متعلقة بنمو و تطور العقل و بيأثر على ادراك او استيعاب الشخص و قدرته على الانسجام مع الناس فى المجتمع.. الأعراض: تقدر تلاحظها على الاطفال الرضع فيما يلي: غياب التواصل بالعين من الطفل و النظر لمن حولة و عدم استجابة الطفل لسماع اسمه.. -احيانا يكون الطفل طبيعيا فى أولى سنوات حياته لكن بعد كده تلاحظ انه بدأ يميل للعزلة و العدوانية و قلة الكلام و فقد مهارات التواصل و الحديث.. ممكن يأثر المرض بالأيجاب او السلب على درجة ذكاء الطفل و قدرته على التعلم.. عرفنا ان المرض بيأثر على الحياة الاجتماعية للمريض و انسجامه مع من حوله سواء فى المدرسة او العمل او المنزل و يمكن ملاحظته فيما يلى: عدم الاستجابة للحديث الموجه اليه او التظاهر بعدم السمع.. عدم السماح لغيره بمعانقته و احتضانه و الميل للعب وحيدا.. تجنب النظر لمن حوله و التواصل بالعين على غير عادة جميع الاطفال الاخرين.. جمود الوجه و فقد القدرة على التعبير.. اختلاف نمط و طريقة الكلام حيث تكون طريقته اقرب للأنسان الالى.. ليس فقط الحياة الاجتماعية لكن ايضا بعض التصرفات الغريبة مثل: تكرار بعد الحركات مثل التأرجح و الدوران و بعض هذه التصرفات من الممكن ان يتسبب فى ايذائه لنفسه مثل العض او ان يقوم بصدم راسه فى اى شيئ حوله.. تناول انواع معينة من الطعام و رفض الكثير منها.. للأسف مقيش طريقة تمنع حدوث المرض او العلاج منه تماما، لكن العلاج المبكر بيساعد و يحسن الحالة بشكل كبير عشان كده فى بعض العلامات لو لاحظتها على طفلك وجب سرعة اللجوء الى الطبيب مثل: لا يستجيب بابتسامة أو بتعبير عن السعادة ببلوغه الشهر السادس.. لا يقلد الأصوات أو تعبيرات الوجه ببلوغه الشهر التاسع.. لا يصدر اى صوت ببلوغه الشهر الثاني عشر.. لا يقوم بأى حركة مثل الإشارة أو التلويح باليد ببلوغه الشهر الرابع عشر.. عدم النطق بكلمات متفرقة ببلوغه الشهر السادس عشر.. عدم قدرته على قول عبارة تتكون من كلمتين على الاقل ببلوغه عامين.. فقد مهارات اللغة أو المهارات الاجتماعية في أي عمر.. #طب_ولا_عك #الدكتور #زياد_منصور",
    "Image": "https://static.wixstatic.com/media/557f08_caa37f9acfd246c9aa72fd3ae6061beb~mv2.jpg",
    "Excerpt": "التوحد... كلمة انتشرت بشكل كبير فى الفترة الأخيرة على مواقع التواصل الاجتماعى و للأسف اصبحت مجال للهزار و السخرية دون مراعاة لمن يعانون...",
    "Hashtags": "طب_ولا_عك,الدكتور,زياد_منصور",
    "View": 22,
    "url": "/post/التوحد-كلمة-انتشرت-بشكل-كبير-فى-الفترة-الأخيرة-على-مواقع-التواصل-الاجتماعى",
    "Published Date": "2019-11-08T00:28:31Z"
  },
  {
    "Title": "بعض أطفالنا بنلاحظ إنّهم أشقياء أكثر من غيرهم.. 👧🏻",
    "Content": "بعض أطفالنا بنلاحظ إنّهم أشقياء أكثر من غيرهم.. 👧🏻 يعني مثلًا ما يثبتش في مكانه.. 🤸🏻‍♂️ ما يحلّش الواجب.. 📚 ساعتها ممكن نفكّر إنّ دا طفل غير منضبط و إنّ معاقبته هي السّبيل لتقويم سلوكيّاته الخاطئة .. لكن في الحقيقة ساعات الطّفل مش بيكون شقي و لا حاجة.. و إنّما بيكون مصاب باضطراب نقص الانتباه و فرط الحركة.. ✔️ اضطراب نقص الانتباه و فرط الحركة أكثر شيوعًا في الأطفال منه لدى البالغين.. ✔️ ٦٠٪؜ من الأطفال الأعراض عندهم بتختفي لمّا يوصلوا سنّ البلوغ.. و الـ ٤٠٪؜ الباقيين الأعراض بتكمّل معاهم و لكن بتقلّ و بتكون نقص انتباه فقط بدون فرط حركة.. طيب خلينا نتكلّم شويّة عن أعراض الاضطراب دا.. الـ DSM- 5 ( الدّليل التّشخيصي و الإحصائي للاضطرابات النّفسيّة ) قال لنا إنّ احنا حنلاقي يا إمّا نقص انتباه أكثر.. ( و دا نادر في الأطفال و أكثر في البالغين ) يا إمّا فرط حركة أكثر.. يا إمّا الاثنين مع بعض.. ( و النوعين دول هما الأكثر شيوعًا في الأطفال ) أمثلة على أعراض نقص الانتباه: 🔴 الطّفل غير قادر على التّركيز على التّفاصيل ( لو طريقة لعبة أو لو درس بيتشرح له في المدرسة مثلًا ) 🔴 سرحان لمّا بتكلّمه 🔴 صعوبة في تنظيم المهام ( مش بيعرف يرتّب غرفته بسهولة مثلًا ) 🔴 حتلاقيه مش بيحبّ الألعاب اللي محتاجة مجهود ذهني.. أو مش عارف يحلّ الواجب بتاعه مثلًا.. 🔴 يسهُل تشتيت انتباهه.. لو ماصدّقت تخلّيه يركّز معاك أخيرًا أبسط حاجة حتخليه يسرح منك ثاني.. أمثلة على أعراض فرط الحركة: 🔴 مش قاعد على بعضه.. بيفرك و هو قاعد.. 🔴 ما بيصدّق يلاقي فرصة يقوم من مكانه.. بالذّات في الفصل مثلاً.. 🔴 متسرّع في ردود أفعاله.. لو أنتَ بتسأله سؤال مش حيسيبك تكمّل و حتلاقيه بيقاطعك.. 🔴 مش بيستنّى دوره.. لو بيلعب مع زمايله لعبة بالدّور مثلًا حتلاقيه مش عايز يستنّى.. ✔️ بتبدأ الأعراض تبان في سنّ ٣-٤.. بداية سنين النّمو و التّعلّم لدى الطّفل.. ✔️ الاضطراب دا بينتج من عوامل جينيّة و تربويّة مع بعض.. عشان كدا من أهمّ سبل العلاج تدريب الأبوين من قبل مختص على طرق التّعامل مع الطّفل.. و توعيتهم إنّه مش شقي و لكن محتاج صبر شويّة عشان يكتسب المهارات و يتعلّم.. و طبعًا عندنا أدوية بتحسّن الأعراض كثير.. عشان كدا لازم اللجوء لطبيب سواءً عشان الدّواء او عشان العلاج السّلوكي.. و زيّ ما قلنا أغلب الحالات بترجع طبيعية عند سنّ البلوغ و الموضوع مفيش منه مشكلة لو تمّ التعامل معاه بشكل صحيح في سنوات الطّفولة.. شاركوا البوست و ساهموا في التّوعية بأهميّة الدّور التّربوي في الصّحة النّفسيّة لأطفالكم.. 🌸 و دمتم سالمين و أصحّاء.. 😊🌸 #طبّ_ولا_عك #الدكتور #مريم_جاسر",
    "Image": "https://static.wixstatic.com/media/557f08_524d5c8254c5490b9adce9acb199ddf8~mv2.jpg",
    "Excerpt": "بعض أطفالنا بنلاحظ إنّهم أشقياء أكثر من غيرهم.. 👧🏻 يعني مثلًا ما يثبتش في مكانه.. 🤸🏻‍♂️ ما يحلّش الواجب.. 📚 ساعتها ممكن نفكّر إنّ دا...",
    "Hashtags": "طبّ_ولا_عك,الدكتور,مريم_جاسر",
    "View": 6,
    "url": "/post/بعض-أطفالنا-بنلاحظ-إن-هم-أشقياء-أكثر-من-غيرهم",
    "Published Date": "2019-11-08T00:28:31Z"
  },
  {
    "Title": "الجديرى أو جدرى الماء.....مرض يحدث نتيجة عدوى فيروسية يسببها\nvaricella-zoster virus",
    "Content": "الجديرى أو جدرى الماء.....مرض يحدث نتيجة عدوى فيروسية يسببها varicella-zoster virus يتميز المرض ده بظهور طفح جلدى و حويصلات تحتوى على سائل، و بيكون معدى جدااا للأشخاص الذين لم يصابوا بالمرض من قبل أو لم يحصلوا على المصل(التطعيم) الواقى منه. الأعراض: بتكون شبيهة جدا بأى دور برد عادى مثل... -الحمى و ارتفاع درجة الحرارة -فقدان الشهية -صداع -الشعور بالتعب و الاعياء فى الجسم كله بعد كده يبدأ ظهور الطفح الجلدى و ده عادة بيكون بعد 10 الى 21 يوم من بداية الاصابة بالفيروس مجرد ما يبدأ الطفح بالظهور يمر على ثلاث مراحل 1-احمرار الجلد و الشعور بالحكة 2-تكوين حويصلات بها سائل 3-فتح الحويصلات و تكوين قشرة عليها الفترة التى يكون فيها المريض معدى لمن حولة تبدأ من 2-3 ايام قبل ظهور الطفح و تستمر حتى تغطى جميع الحويصلات بقشرة. عرفنا ان المرض ده معدى جدا و ممكن ينتقل عن طريق التعامل المباشر و اللمس او عن طريق النفس لذلك يجب عزل المريض تماما فى غرفة خاصة و عدم مشاركة اى ادوات مع المريض سواء ادوات الطعام او الاستحمام و غيرها. المرض ده بيحصل مرة واحدة للشخص و بعد كده بياخد مناعة طول العمر ضد المرض. الخوف من العدوى بيكون للاشخاص التى لم تصاب من قبل بالنسبة للسيدات فى فترة الحمل يجب تجنب الاصابة بالمرض تماماااا لان بيكون فى خطر شديد على الطفل خاصة اذا حدثت العدوى فى الايام الاخيرة قبل الولادة. قام الخبراء من مراكز السيطرة على الأمراض والوقاية منها (CDC) بدراسات اكدت ان 98 فى المئة ممن حصلوا على المصل بالجرعات الصحيحة لم يتعرضوا للاصابة بالمرض. #طب_ولا_عك #شير_في_الخير #الدكتور #زياد_منصور",
    "Image": "https://static.wixstatic.com/media/557f08_cce632cdb67249428787404acf27f04f~mv2.jpg",
    "Excerpt": "الجديرى أو جدرى الماء.....مرض يحدث نتيجة عدوى فيروسية يسببها varicella-zoster virus يتميز المرض ده بظهور طفح جلدى و حويصلات تحتوى على...",
    "Hashtags": "طب_ولا_عك,شير_في_الخير,الدكتور,زياد_منصور",
    "View": 6,
    "url": "/post/الجديرى-أو-جدرى-الماء-مرض-يحدث-نتيجة-عدوى-فيروسية-يسببها-varicella-zoster-virus",
    "Published Date": "2019-11-08T00:28:31Z"
  },
  {
    "Title": "مشاكل العين كثيرة جدا من اشهرها و اكثرها حدوثا الماء الأبيض",
    "Content": "مشاكل العين كثيرة جدا من اشهرها و اكثرها حدوثا ال....... Cataracts و المعروف بالماء الأبيض بيكون عبارة عن غيامة او عتمة على عدسة العين، و تكون رؤية المريض رؤية ضبابية أشبه بالرؤية من خلال زجاج معتم أو غير شفاف و ده بيكون السبب فى المشاكل التى تواجه المريض فى القراءة، قيادة السيارة و رؤية التفاصيل الصغيرة. الماء الأبيض بيأثر على العين تدريجيا، فى البداية يمكن للنظارات الطبية و الأضاءة الجيدة أن تساعد على التعايش مع المرض، لكن احيانا يتطلب تدخل جراحى. طيب ... ايه هى الاعراض؟ -تشويش فى الرؤية -صعوبة الرؤية فى الظلام -حساسية العين و تأثرها بالاضاءة -هالات سوداء حول الاضاءة غالبا ما يكون السبب فى هذا المرض هو خلل فى الخلايا المسئولة عن تكوين عدسة العين نتيجة اصابة، الشيخوخة أو بعض المشاكل الوراثية و الصحية مثل مرض السكر. عرفنا السبب المسئول عن المرض ده...لكن يوجد عوامل عديدة تسهل حدوث المرض مثل -التقدم فى العمر -مرض السكر -التدخين -السمنة - ارتفاع ضغط الدم -الافراط فى شرب المواد الكحولية -استخدام الكورتيزون فى العلاج لقترة طويلة -كثرة التعرض لأشعة الشمس طب مفيش طريقة تمنع بيها حدوث المرض؟؟ للاسف لا لكن تقدر تقلل من نسبة حدوثه باتباع ما يلى... -الفحص المتكرر للعين -الاقلاع عن التدخين -الابتعاد عن شرب الكحوليات -ارتداء نظارات واقية من الشمس #طب_ولا_عك #شير_في_الخير #الدكتور #زياد_منصور",
    "Image": "https://static.wixstatic.com/media/557f08_106ff22ce056499da7cbb68a99005dfb~mv2.jpg",
    "Excerpt": "مشاكل العين كثيرة جدا من اشهرها و اكثرها حدوثا ال....... Cataracts و المعروف بالماء الأبيض بيكون عبارة عن غيامة او عتمة على عدسة العين، و...",
    "Hashtags": "طب_ولا_عك,شير_في_الخير,الدكتور,زياد_منصور",
    "View": 10,
    "url": "/post/مشاكل-العين-كثيرة-جدا-من-اشهرها-و-اكثرها-حدوثا-الماء-الأبيض",
    "Published Date": "2019-11-08T00:28:31Z"
  },
  {
    "Title": "متلازمة داون",
    "Content": "متلازمة داون......هى خلل چينى تحدث نتيجة انقسام غير طبيعى للخلايا ينتج عنه اضافة نسخه كاملة او جزئية (للكروموسوم ٢١)، و ده المسئول عن التغيرات الجسمانية المميزة لمتلازمة داون، و بتختلف درجاتها و تأثيرها على الشكل،القدرات العقلية و القدرة على الاستيعاب من شخص لأخر. الأعراض لا تقتصر على القدرات الذهنية فقط، لكن بتسبب أيضا خلل فى كثير من وظائف الجسم. مرضى متلازمة داون يشتركوا فى ملامح و هيئة خاصة ..\n-وجه مسطح\n-صغر حجم الرأس و قصر الرقبة\n-لسان بارز و أذن صغيرة\n-قصر القامة\n-ضعف عضلات الجسم عرفنا ان بيصاحب المتلازمة دى مشاكل كتير زى...\n-خلل فى القلب و الجهاز الهضمى\n-ضعف و خلل الجهاز المناعى\n-صعوبة التنفس اثناء النوم\n-السمنة و زيادة الوزن\n-بيكونوا اكثر عرضة للاصابة بالخرف و سرطان الدم اخيرا... افضل و اجمل وصف لاصحاب متلازمة داون ❤Human inside,Beautiful outside❤ #طب_ولا_عك\n#شير_في_الخير\n#الدكتور\n#زياد_منصور",
    "Image": "https://static.wixstatic.com/media/557f08_1a9786e5d1e742cab5bd60cc07e78f30~mv2.jpg",
    "Excerpt": "متلازمة داون......هى خلل چينى تحدث نتيجة انقسام غير طبيعى للخلايا ينتج عنه اضافة نسخه كاملة او جزئية (للكروموسوم ٢١)، و ده المسئول عن...",
    "Hashtags": "طب_ولا_عك,شير_في_الخير,الدكتور,زياد_منصور",
    "View": 15,
    "url": "/post/متلازمة-داون",
    "Published Date": "2019-11-08T00:28:31Z"
  },
  {
    "Title": "التهاب الأذن الوسطى👂....بيكون سببه عدوى بكتيرية أو فيروسية و أحيانا بيكون عرض جانبى لمرض اخر مثل ال",
    "Content": "التهاب الأذن الوسطى👂....بيكون سببه عدوى بكتيرية أو فيروسية و أحيانا بيكون عرض جانبى لمرض اخر مثل البرد؛الانفلونزا و الحساسية. بيحصل ان الفراغ خلف طبلة الأذن بيمتلئ بالهواء و ده بيسبب أعراض كتير بتختلف حسب العمر. بالنسبة للأطفال.... -الم فى الأذن خاصة فى وضعية الاستلقاء -صعوبة و تقطع النوم -كثرة و تكرار البكاء -مشاكل فى السمع و الأستجابة للاصوات -حمى و ارتفاع درجة الحرارة لأعلى من 38 درجة مئوية🥵 -صداع -فقدان الشهية و الشعور بعدم الإتزان -جفاف و تفريغ سوائل الاذن بالنسبة للاعراض فى البالغين... -الم فى الاذن و مشاكل فى السمع -جفاف السوائل فى الاذن 🔴يجب الرجوع للطبيب فى حالة ان -الأعراض استمرت لأكثر من يوم -لو طفلك عمره اقل من 6 أشهر -لو لاحظت خروج سوائل،صديد او دم من الأذن طيب ازاى تقدر تقى نفسك من التعرض للمرض ده؟ -الوقاية من البرد و النفلونزا و غيرها من الامراض التى يصاحبها التهاب الاذن الوسطى -تجنب الجلوس لفترات طويلة مع المدخنين -بالنسبة للاطفال الرضع يفضل الاعتماد على الرضاعة الطبيعية حتى 6 اشهر على الاقل لأن لبن الام يحتوى على كثير من المضادات التى تحمى الطفل من العدوى، فى حالة اللجوء الى زجاجات الرضاعة(الببرونة) 🍼تجنب ارضاع الطفل فى وضع النوم او الاستلقاء و يفضل ان يكون فى وضع الجلوس -اسال الطبيب المختص عن التطعيمات اللازمة لطفلك #زياد_منصور #طب_ولا_عك #شير_في_الخير #الدكتور",
    "Image": "https://static.wixstatic.com/media/557f08_2a2ecfd9c29e46f891a25551a2c8fb39~mv2.jpg",
    "Excerpt": "التهاب الأذن الوسطى👂....بيكون سببه عدوى بكتيرية أو فيروسية و أحيانا بيكون عرض جانبى لمرض اخر مثل البرد؛الانفلونزا و الحساسية. بيحصل ان...",
    "Hashtags": "زياد_منصور,طب_ولا_عك,شير_في_الخير,الدكتور",
    "View": 10,
    "url": "/post/التهاب-الأذن-الوسطى-بيكون-سببه-عدوى-بكتيرية-أو-فيروسية-و-أحيانا-بيكون-عرض-جانبى-لمرض-اخر-مثل-ال",
    "Published Date": "2019-11-08T00:28:31Z"
  },
  {
    "Title": "أنتَ عندك برد..؟",
    "Content": "أنتَ عندك برد..؟ أكثر حاجة بتعرّضنا للإحراج كأشخاص بنعاني من حساسية الأنف هي بصّة النّاس لينا كأننا مصدر عدوى مُتنقِّل.. 🙄🤦🏻‍♀️ لإنّ حساسيّة الأنف ممكن تكون مشابهة في أعراضها للبرد.. 🔴 سيلان الأنف 🔴 احتقان الأنف 🔴 سعال 🔴 احمرار العينين 🔴 إرهاق و لكن السبب مختلف تماماً.. البرد هو عبارة عن عدوى فيروسية -غالبًا- أو بكتيريّة.. أمّا الحساسيّة فسببها إنّ جهازنا المناعي بيعامل الجزيئات الغير ضارّة اللي ممكن نتعرّضلها على إنّها جسم ضارّ.. زي الفيروس أو البكتيريا.. فيبدأ يحاربها و يفرز موادّ زي الهيستامين و اللي بتسبب أعراض الحساسيّة.. طيب ايه العوامل اللي ممكن تزوّد احتمال إنّنا نكون من تعساء الحظّ اللي عندهم حساسية أنف و امتى الأعراض بتزيد؟ 🤦🏻‍♀️💔 🔴 لو كنت بتعاني من نوع حساسية آخر.. زيّ حساسية الصدر أو الاكزيما.. 🔴 عوامل جينيّة بمعنى إنّ يكون حدّ في الأسرة عنده حساسية أنف 🔴 التعرّض بكثرة لمثيرات الحساسيّة دي ( الغبار، ريحة السّجائر، حبوب اللقاح، وبر الحيوانات ) زيّ الأشخاص اللي بيئة عملهم بتخليهم يتعرّضوا للحاجات دي بشكل مستمرّ.. 🔴 ساعات التّغير المفاجئ في درجات الحرارة بيثير أعراض الحساسيّة فحنلاقي بعض الأشخاص الأعراض بتزيد عليهم الصبح أول ما يصحوا من النّوم أو لو كانوا في مكان مكيّف و بعدين خرجوا لمكان درجة حرارته أعلى.. عشان نقلّل من الأعراض دي نحاول بقدر الإمكان نتجنّب المُثيرات.. و طبعًا مضادات الحساسيّة و بخاخات الكورتيزون الموضعيّة هي خيارات علاجيّة فعّالة لتخفيف الأعراض.. شاركوا البوست مع أيّ حدّ تعرفوه بيعاني من حساسية الأنف و طمّنوه إنّه مش لوحده.. 😂 و كالعادة دمتم سالمين و أصحّاء.. 😊🌸 #طب_ولا_عك #شير_في_الخير #مريم_جاسر",
    "Image": "https://static.wixstatic.com/media/557f08_11b30bc77682437e8697b28928523c63~mv2.jpg",
    "Excerpt": "أنتَ عندك برد..؟ أكثر حاجة بتعرّضنا للإحراج كأشخاص بنعاني من حساسية الأنف هي بصّة النّاس لينا كأننا مصدر عدوى مُتنقِّل.. 🙄🤦🏻‍♀️ لإنّ...",
    "Hashtags": "طب_ولا_عك,شير_في_الخير,مريم_جاسر",
    "View": 11,
    "url": "/post/أنت-عندك-برد",
    "Published Date": "2019-11-08T00:28:31Z"
  },
  {
    "Title": "كثير مننا بيربوا قطط فى منازلهم؛و بيكون فى اختلاط كامل بين القطط و أولادنا.",
    "Content": "كثير مننا بيربوا قطط فى منازلهم؛و بيكون فى اختلاط كامل بين القطط و أولادنا. طيب عمرك فكرت ان القطط دى ممكن تنقلك و تنقل لأولادك عدوى أو مرض؟ أكثر من 50% من القطط بتحمل بكتيريا اسمها.... Bartonella henselae و العدوى دى بتظهرش ولا بتظهر أى اعراض على القطط لكن ممكن تتنقل بسهولة للناس لو تعرضوا للعض أو الخربشة من القطط المصابة. أهم أعراض الامرض... -ورم و انتفاخ خصوصا فى منطقة الرقبة و الاطراف العلوية -حمى -صداع -اجهاد و فقد الشهية لو لاحظت أى عرض من دول عليك او على حد من اولادك يفضل زيارة الطبيب فى أسرع وقت. عشان تقى نفسك و أولادك لازم تهتم بنظافة القطة و الذهاب للطبيب البيطرى بشكل دورى و التأكد من حصول القطة على جميع التطعيمات و الأمصال المطلوبة و تجنب التعرض للعض او الخربشة على قدر الامكان. #طب_ولا_عك #شير_في_الخير #الدكتور",
    "Image": "https://static.wixstatic.com/media/557f08_76a9a9c772be4becbcf3873d7154cb12~mv2.jpg",
    "Excerpt": "كثير مننا بيربوا قطط فى منازلهم؛و بيكون فى اختلاط كامل بين القطط و أولادنا. طيب عمرك فكرت ان القطط دى ممكن تنقلك و تنقل لأولادك عدوى أو...",
    "Hashtags": "طب_ولا_عك,شير_في_الخير,الدكتور",
    "View": 11,
    "url": "/post/كثير-مننا-بيربوا-قطط-فى-منازلهم-و-بيكون-فى-اختلاط-كامل-بين-القطط-و-أولادنا",
    "Published Date": "2019-11-08T00:28:31Z"
  },
  {
    "Title": "لو بتعاني من حبّ الشّباب فنصيحتنا ليك",
    "Content": "أكيد كثير فينا عانى من مشكلة حبّ الشّباب في فترة ما.. الفترة دي في الغالب بتكون فترة المُراهقة و من هنا جات التسمية.. مع إنّ حبّ الشباب مش شرط يظهر في فترة المراهقة بل ممكن ييجي في أيّ سنّ عادي.. و لكن اللي بيخليه أكثر شيوعاً في فترة المُراهقة هي عوامل حنقولها دلوقتي.. في البداية الحبوب دي بتكون نتيجة انسداد المسام.. و دا بيحصل في حالة إنّ الغدد الدهنية الموجودة في بصيلة الشعر بدأت تفرز دهون أكتر من الطبيعي تسدّ المسام.. فبتهيّأ بكدا بيئة مناسبة لتكاثر البكتيريا اللي هي بتبقى موجودة بشكلٍ طبيعي في البشرة فتبدأ تزيد و تعمل إلتهابات.. الغدد الدهنية دي بتكون متركزة بشكل أكبر في الوجه و أعلى الظهر و الصدر و الأكتاف و دي الأماكن اللي بيظهر فيها الحبوب غالبًا.. طيب.. ايه العوامل اللي ممكن تسبب زيادة إفرازات الغدد الدّهنية؟ 🔴 الهرمونات اللي بتزيد في فترة المراهقة و عشان كدا حبّ الشباب شائع في الفترة دي.. 🔴 بعض الأدوية زيّ الكورتيزونات.. 🔴 بعض أنواع الدايت زيّ النشويّات الكثير و فيه بعض الدّراسات بتقول إنّ الشوكولاتة بتزوّد حب الشباب برضو.. 🔴 التوتّر و الضّغط النّفسي.. 🔴 عوامل جينيّة.. لو الوالدين مثلًا جالهم حب شباب فمن المحتمل الأطفال يجيلهم برضو.. لو بتعاني من حبّ الشّباب فنصيحتنا ليك: 🔴 غسل الوجه يوميّاً بغسول مناسب لنوع بشرتنا حيساعد في إزالة أيّ إفرازات دهنيّة زيادة.. 🔴 بلاش كريمات التّرطيب و الميك اب اللي أغلب مكوّناتها دهنيّة أو زيوت عشان ما تسدّش المسامّ.. 🔴 ممكن نستخدم بعض المراهم/كريمات/ جيل للعلاج و اللي مش بتحتاج وصفة طبيّة زيّ الحاجات اللي مادتها بينزويل بيروكسايد ( أكنيروكسيد ).. لو الخطوات دي كلها ما جابتش نتيجة ففي خيارات ثانية و لكن ساعتها حنحتاج استشارة مختص: 🔴 مضادات حيوية موضعيّة زيّ أكنيمايسين.. و فيه منتجات بيبقى فيها المضاد الحيوي مع البينزويل بيروكسايد عشان يقلل من المقاومة البكتيرية زي أكني بينز.. 🔴 مادّة الأدابالين أو التريتينوين في صورة موضعية برضو.. 🔴 كورس مضاد حيوي زيّ فيبرامايسين.. 🔴 آخر لاين هو مادّة الآيزوتيريتينوين ( نيت لوك ) و دا فعّال جدًّا و لكن ليه بعض المحاذير فبنلجأ له لمّا الحالة ما تستجيبش لأيّ علاج من العلاجات السابقة.. شاركوا البوست مع أيّ حدّ تعرفوه بيعاني من حبّ الشّباب.. 🙌🏻 و كالعادة دمتم سالمين و أصحاء.. 😄🌸 #طب_ولا_عك #شير_في_الخير #مريم_جاسر",
    "Image": "https://static.wixstatic.com/media/557f08_8f0c1393e9d949468c8dcf08f7d86bb3~mv2.jpg",
    "Excerpt": "أكيد كثير فينا عانى من مشكلة حبّ الشّباب في فترة ما.. الفترة دي في الغالب بتكون فترة المُراهقة و من هنا جات التسمية.. مع إنّ حبّ الشباب...",
    "Hashtags": "طب_ولا_عك,شير_في_الخير,مريم_جاسر",
    "View": 11,
    "url": "/post/لو-بتعاني-من-حب-الش-باب-فنصيحتنا-ليك",
    "Published Date": "2019-11-08T00:28:31Z"
  },
  {
    "Title": "كام مرة جالك شد عضلى و انت بتلعب او بتجرى",
    "Content": "كل بيت فيه واحد او اثنين بيلعبوا كورة...⚽️\nكام مرة جالك شد عضلى و انت بتلعب او بتجرى‼️\n-الشد العضلى ده بيبقا انقباض مفاجئ فى عضلات الجسم و بيسبب ألم شديد فى العضلات و عدم القدرة على تحريكها و الاحساس بكتلة تحت الجلد\n-عادة الشد العضلى بيحصل فى عضلات الفخذ و الساق و مش بيحتاج علاج و الألم بيتحسن عن طريق التدليك و الحركة الخفيفة و بيختفى بمرور الوقت.\nأمتى لازم تروح للدكتور....؟\n- لو الألم غير محتمل\n- ملاحظة ورم و احمرار الجلد\n- تكرار حدوث الشد العضلى و استمراره لفترة طويلة اهم اسباب الشد العضلى المجهود العنيف🏋️‍♂️....نقص سوائل الجسم و الثبات فى وضعية معينة لفترة طويلة\nوممكن يحصل نتيجة بعض المشاكل الصحية مثل\n-ضيق الشرايين المسئولة عن وصول الدم للعضلات\n-الضغط على الاعصاب فى العمود الفقرى\n-سوء التغذية و نقص معادن الجسم مثل البوتاسيوم..الكالسيوم و الماغنيسيوم\nمرضى السكر و من يعانون من مشاكل فى الكبد و الاعصاب معرضين للشد العضلى اكثر من غيرهم من الناس- عشان نمنع حدوث الشد العضلى لازم...\n- نحافظ على شرب السوائل بكثرة و بأنتظام على مدار اليوم🥛🥤\n- القيام ببعض تمارين الاطالة و تمدد العضلات قبل القيام بأى مجهود عنيف او التحميل على عضلات الجسم🤸‍♂️ #الدكتور\n#طب_ولا_عك\n#زياد_منصور",
    "Image": "https://static.wixstatic.com/media/557f08_27c722a9c74249e59e056de6bcf865c3~mv2.jpg",
    "Excerpt": "كل بيت فيه واحد او اثنين بيلعبوا كورة...⚽️ كام مرة جالك شد عضلى و انت بتلعب او بتجرى‼️ -الشد العضلى ده بيبقا انقباض مفاجئ فى عضلات الجسم...",
    "Hashtags": "الدكتور,طب_ولا_عك,زياد_منصور",
    "View": 9,
    "url": "/post/كام-مرة-جالك-شد-عضلى-و-انت-بتلعب-او-بتجرى",
    "Published Date": "2019-11-08T00:28:31Z"
  },
  {
    "Title": "هل كلّ أنواع الأنيميا بتتعالج بالحديد..تعالوا نعرف ايه هي الأنيميا",
    "Content": "هل كلّ أنواع الأنيميا بتتعالج بالحديد..؟ تعالوا نعرف ايه هي الأنيميا الأوّل.. الأنيميا هي نقص كريّات الدمّ الحمراء في الجسم.. و لإنّ كريات الدم الحمراء هي اللي بتشيل الأكسجين و بتوصّله للجسم فلمّا تقل دا معناه إنّ الأكسجين اللي واصل لجسمنا حيقلّ برضو.. و حنحسّ بأعراض زيّ: 🔴 ضعف عامّ 🔴 شحوب 🔴 زيادة ضربات القلب عند القيام بمجهود بسيط 🔴 ضيق التّنفس 🔴 صداع 🔴 برودة في الأطراف 🔴 دوخة كلّ دي أعراض بسبب إنّ الأكسجين اللي خلايا جسمنا بتحتاجه لإنتاج الطّاقة و القيام بكل العمليّات الحيويّة قليل.. طيب ايه ممكن يسبب الأنيميا..؟ أيّ نقص في أيّ عنصر من العناصر اللازمة لتصنيع كريات الدم الحمراء.. كريات الدم الحمراء بتتصنّع في نخاع العظم.. و العمليّة دي محتاجة حاجات كثير منها الحديد و كمان فيتامين ب١٢ و الفوليك أسيد.. فلو أي حاجة من دول نقصت يحصل عندي أنيميا.. 🔴 أنيميا نقص الحديد و دي هي اللي بتتعالج بمكمّلات و محاليل الحديد 🔴 أنيميا نقص فيتامين ب١٢ و دي بتتعالج بمكملات/حقن فيتامين ب ١٢ و اللي بعضها بيكون فيها فوليك أسيد برضو.. طيب.. لو مافيش نقص في أيّ عنصر من دول ايه ثاني ممكن يسبب أنيميا..؟ 🔴 لو معدّل تكوين كريات الدم الحمراء قلّ بسبب مشكلة في نخاع العظم نفسه.. زيّ مرض فقر الدّم اللاتنسجي ( أو فشل نخاع العظم ) و دا بيكون فيه كل مكونات الدم قليلة مش بس كريات الدم الحمراء.. 🔴 لو معدّل تكوين كريات الدم الحمراء طبيعي بس معدّل تكسيرها هو اللي زيادة.. و دي اسمها الأنيميا التكسيريّة ( أو فقر الدم الانحلالي ) و لها أسباب و أنواع مختلفة كل واحد ليه علاجه.. لذلك لو خفنا يكون عندنا أعراض أنيميا ما نروحش ناخذ حديد على طول و إنّما لازم نعمل صورة دمّ كاملة و يشوفها حدّ مختص عشان يحدد نوع الأنيميا و العلاج المُناسب لها.. و دمتم سالمين و أصحاء.. 🌸 #طب_ولا_عك #شير_في_الخير #مريم_جاسر",
    "Image": "https://static.wixstatic.com/media/557f08_9756be6321d4421aad1536f164dd0c25~mv2.jpg",
    "Excerpt": "هل كلّ أنواع الأنيميا بتتعالج بالحديد..؟ تعالوا نعرف ايه هي الأنيميا الأوّل.. الأنيميا هي نقص كريّات الدمّ الحمراء في الجسم.. و لإنّ...",
    "Hashtags": "طب_ولا_عك,شير_في_الخير,مريم_جاسر",
    "View": 10,
    "url": "/post/هل-كل-أنواع-الأنيميا-بتتعالج-بالحديد-تعالوا-نعرف-ايه-هي-الأنيميا",
    "Published Date": "2019-11-08T00:28:31Z"
  },
  {
    "Title": "ازاي نحافظ على معدّل كويس من فيتامين دال في جسمنا و نتجنّب نقصه",
    "Content": "تعرفوا إنّ نقص فيتامين دال ممكن يكون سبب في الشّعور بالإرهاق و الاكتئاب و تساقط الشّعر و آلام العضلات مش بسّ هشاشة العظام..؟ وظيفة فيتامين دال الرّئيسيّة هي المحافظة على سلامة العظام.. لإنّه بيزوّد امتصاص الكالسيوم من الأمعاء و ترسّبه في العظام و بالتّالي نموّ العظام بشكل سليم عند الأطفال و المُحافظة على نسب الكالسيوم فيها عند البالغين.. لكن دا مش الدّور الوحيد.. فيتامين دال مهمّ جدًّا في حاجات ثانية كثير.. زيّ إنّه بيقوّي الجهاز المناعي و كمان ليه دور في الحفاظ على سلامة العضلات و اعتدال المود و نموّ الشّعر.. طيب.. ازاي نحافظ على معدّل كويس من فيتامين دال في جسمنا و نتجنّب نقصه..؟ إليكم شوية حاجات لطيفة ممكن نعملها 🔴 نتعرض للشّمس يوميًّا لمدّة 10-15 دقيقة.. 🔴 ناكل الأطعمة الغنيّة بفيتامين دال زيّ التونة و السلمون و السردين و المشروم و صفار البيض.. 🔴 بعض الأطعمة المُعلَّبة بينضاف لها فيتامين دال زي الحليب و الزّبادي و عصير البرتقال.. لو عايزين تعرفوا المنتج اللي حتشتروه مضاف ليه فيتامين دال و لا لأ بصوا على المكوّنات.. 🔴 ممكن ناخذ مكمّلات غذائيّة تحتوي على فيتامين دال لو بدأنا نشتكي من أعراض و لقينا النّسبة قليلة فعلاً.. لذلك يُنصح بالمُتابعة مع مختصّ في حالة أخذ المكمّلات الغذائية.. حافظوا على صحّتكم و شاركوا البوست دا مع أيّ حدّ تعرفوه مش بيحب يخرج في الشمس.. و دمتم أصحاء و سالمين.. 🌸 #طب_ولا_عك #شير_في_الخير #مريم_جاسر",
    "Image": "https://static.wixstatic.com/media/557f08_ff30458d40894d50957892620766663c~mv2.jpg",
    "Excerpt": "تعرفوا إنّ نقص فيتامين دال ممكن يكون سبب في الشّعور بالإرهاق و الاكتئاب و تساقط الشّعر و آلام العضلات مش بسّ هشاشة العظام..؟ وظيفة...",
    "Hashtags": "طب_ولا_عك,شير_في_الخير,مريم_جاسر",
    "View": 17,
    "url": "/post/ازاي-نحافظ-على-معد-ل-كويس-من-فيتامين-دال-في-جسمنا-و-نتجن-ب-نقصه",
    "Published Date": "2019-11-08T00:28:31Z"
  },
  {
    "Title": "الدوالى مرض منتشر بشكل كبير خصوصا بين كبار السن",
    "Content": "الدوالى....مرض منتشر بشكل كبير خصوصا بين كبار السن و بيكون نتيجة تضخم و التفاف الأوردة حول بعضها.و وارد حدوثه فى جميع أوردة الجسم خصوصا منقطة القدم نتيجة زيادة الضغط عليها. أهم أعراض المرض تغير لون الأوردة للون البنفسجى او الأزرق الغامق وقد يصاحبها...\n-ألم و الاحساس بحمل ثقيل فى القدم\n-حرقان و تشنج العضلات فى الاطراف السفلية\n-الأحساس بالحكة و تغير لون الجلد فى المناطق المحيطة بالأوردة المصابة جسمنا فيه شرايين بتنقل الدم من القلب لباقى اجزاء الجسم؛ و أوردة دورها انها ترجع الدم للقلب؛ فبالتالى اهم اسباب المرض هو ضعف و تلف الصمامات و عدم قدرتها على ضخ الدم عكس الجاذبية من القدم للقلب فبيسبب زيادة كمية الدم فى الأوردة و تضخمها.\nفى عوامل أخرى بتزيد معاها نسبة الأصابة بالدوالى مثل..\n-التقدم فى العمر\n-السيدات أكثر عرضة للأصابة بالمرض خصوصا فى فترات الحمل و اثناء الدورة الشهرية بسبب افراز الهرمونات اللتى تسبب ارتخاء جدار الأوردة و ضعفها\n-الوراثة...لو أحد افراد العائلة مصاب بالمرض بيزود فرصة الاصبة\n-السمنة...زيادة الوزن بتزود الضغط على الأوردة\n-الجلوس أو الوقوف لفترات طويلة دون تغيير وضعية الجسد طيب ايه المشاكل ال ممكن تحصل مع المرض ده؟\n-تقرحات و تغير فى لون الجلد\n-نزيف نتيجة انفجار الأوردة السطحية القريبة من الجلد\n-تجلط الدم فى الأوردة الداخلية أزاى نحمى نفسنا من المرض؟؟\n-ممارسة الرياضة و الحفاظ على نشاط و حيوية الجسم\n-تقليل كمية الأملاح فى الطعام\n-لبس الأحذية الرياضية و تجنب الكعوب العالية\n-تغيير وضعية الجسم باستمرار #الدكتور\n#طب_ولا_عك\n#زياد_منصور",
    "Image": "https://static.wixstatic.com/media/557f08_b91fd6d0c7f24fe3a205964f50a150ea~mv2.jpg",
    "Excerpt": "الدوالى....مرض منتشر بشكل كبير خصوصا بين كبار السن و بيكون نتيجة تضخم و التفاف الأوردة حول بعضها.و وارد حدوثه فى جميع أوردة الجسم خصوصا...",
    "Hashtags": "الدكتور,طب_ولا_عك,زياد_منصور",
    "View": 10,
    "url": "/post/الدوالى-مرض-منتشر-بشكل-كبير-خصوصا-بين-كبار-السن",
    "Published Date": "2019-11-08T00:28:31Z"
  },
  {
    "Title": "هل أنتَ من الأشخاص اللي بياخذوا مسكنات بإفراط",
    "Content": "هل أنتَ من الأشخاص اللي بياخذوا مسكنات بإفراط ..؟ لو أنتَ كلّ ما تصدّع بتروح تاخذ حباية الصّداع الصّفراء فالبوست دا ليك.. ✋🏻 المُسكّنات بشكل عام آمنة لو اتاخذت بالطّريقة الصّحيحة.. و بعضها ممكن يُصرَف بدون وصفة طبّية.. لكن زيّ أيّ دواء الاستخدام المُفرِط ليها بيعمل أعراض جانبيّة.. عشان كدا لازم ناخذ بالنا من بعض النّقاط المهمّة و احنا بنستخدم المُسكّنات.. 🔴 كُلّ المُسكّنات اللي زيّ الكاتافلام و الكيتوفان و البروفين و حباية الصّداع الصفراء لازم تتاخذ بعد الأكل.. لإنّها ممكن تتعب المعدة و تسبب قُرحة لا قدّر الله لو اتاخذت على معدة فاضية لفترات طويلة.. 🔴 لا يُنصح باستخدام المُسكّنات أكثر من ١٠ أيام بدون الرّجوع إلى الطّبيب.. 🔴 لا يُنصح باستخدام المُسكّنات لمرضى الضّغط/القلب/الفشل الكلوي و السّيدات الحوامل بدون الرّجوع إلى الطّبيب.. 🔴 المُسكّن الأكثر أمانًا أثناء الحمل هُو الباراسيتامول ( بنادول، أبيمول، أدول ، بيترو ).. و استخدام المُسكّنات الأخرى بالذّات في آخر ٣ شهور حمل خطر جدًّا على الجنين.. 🔴 لو أنتَ بتاخذ دواء للبرد أو التهاب المفاصل أو النّقرس استشر الطّبيب/الصيّدلي قبل ما تاخذ مسكن عشان ما تدخلش في مشاكل جرعة زيادة و بالتّالي آثار جانبيّة أكثر.. 🔴 لو بتاخذ حاجة للسيولة زيّ الماريفان برضو ما تاخذش مسكن بدون استشارة لإنّه ممكن يزوّد تأثير الماريفان و يتسبّب في نزيف لا قدّرَ الله.. و أخيرًا افتكروا دايمًا إنّ مش معنى إنّ الدواء آمِن إننّا ناخذه بأي جرعة و بأي طريقة.. حافِظُوا على صِحَّتِكُم و دمتُم سالمين.. 🌸 #طب_ولا_عك #شير_في_الخير #مريم_جاسر",
    "Image": "https://static.wixstatic.com/media/557f08_159993c96acd4f6693ea2c68e601a4cd~mv2.jpg",
    "Excerpt": "هل أنتَ من الأشخاص اللي بياخذوا مسكنات بإفراط ..؟ لو أنتَ كلّ ما تصدّع بتروح تاخذ حباية الصّداع الصّفراء فالبوست دا ليك.. ✋🏻 المُسكّنات...",
    "Hashtags": "طب_ولا_عك,شير_في_الخير,مريم_جاسر",
    "View": 7,
    "url": "/post/هل-أنت-من-الأشخاص-اللي-بياخذوا-مسكنات-بإفراط",
    "Published Date": "2019-11-08T00:28:31Z"
  },
  {
    "Title": "تعرفوا لو استخدمتوا دواء بدون تعليمات الطّبيب ايه ممكن يحصل ؟ اسمعوا القصّة دي",
    "Content": "تعرفوا لو استخدمتوا دواء بدون تعليمات الطّبيب/الصّيدلي ايه ممكن يحصل..؟ اسمعوا القصّة دي.. سنة 1957 شركة ألمانيّة لطيفة اسمها: ‏( Chemie Grünenthal GmbH ) نزّلت دواء لطيف اسمه ثاليدومايد.. الشّركة ادّعت إنّه آمن تمامًا و مُناسِب لكُلِّ حد.. 😵 و قالت إنّهم أثناء الاختبارات على الفئران ما قدروش يلاقوا جرعة من الدواء دا تمّوت الفئران.. بيزوّدوا الجرعة كل شوية و برضو الفار ما بيموتش.. من كُثر ما الدّواء آمن.. النّاس كُلّها بدأت تاخذ الدّواء دا اللي استخدامه الأساسي كان كمُهدِّئ.. خصوصًا و إنّ المُهدِّئات لها آثار جانبيّة و تفاعُلات دوائية و أعراض انسحاب لو تمّ استخدامها بشكل خاطِئ.. فلازم تتاخذ تحت إشراف طبيب مُتخصّص.. المهم النّاس فرحت بالمُهدِّئ الآمن الجميل دا لغاية ما حصلت الكارثة.. 😰 سنة 1962.. السيّدات اللي أخذوا الثاليدومايد و همّا حوامِل وضعوا أطفال مشوّهين.. المُهدِّئ الآمن طلع بيشوّه الأجنّة.. 💔 رغم إنّ دي كانت كارثة بكل المقاييس و الدّواء اتسحب و الشّركة خسرت ملايين لإنّ هيئة الدّواء و الغذاء أجبرتها تقدّم تعويضات ماديّة للضّحايا إلّا إنّ العالم كله اتعلّم من الكارثة دي.. و المراحل اللي الدّواء بقى يمرّ بيها دلوقتي عشان ينزل السّوق بقت أكثر تعقيدًا.. و عرفنا إنّ بعض الأدوية ما تنفعش للسيدات الحوامل أو المُرضِعات.. و بقينا أكثر وعيًا بآثار الدّواء الجانبيّة و أكثر قدرة على تلافيها.. سواءً كمُختصّين في الرّعاية الصّحية أو كمُتلقّين لها.. لذلك حقول لكم على بعض الأمثلة.. لأدوية لها آثار جانبيّة و ازاي المفروض نتلافاها.. 🔴 لو الطّبيب كتب أدوية سلفا وماقلش للمريض يشرب مية كتير أثناء فترة العلاج لإنّ مركبات السلفا بتتركز في الكلي وممكن تسبب التهاب كلوي وحصوات.. 🔴 لو كتبله مضاد حيوي من مجموعة سيبروفلوكساسين ونسي يحذره من الخروج والتعرض للشمس أثناء الظهيرة أو استخدام واقي شمس لإنّ أثناء فترة العلاج بالأدوية دي بيكون المريض عنده حساسية لضوء الشمس وممكن تسبب له حروق في الوجه والجلد وتؤذي العين.. 🔴 لو كتبله مضاد حيوي اسمه زيثروكان أو زيسروسين أو أزيثرومايسين ونسي يقوله تاخدها بعد الأكل بساعتين لإنّه لو أخذها بعد الأكل مباشرة حيفسد مفعولها.. 🔴 لو كتب لابنك مضاد حيوي زي هاي بيوتك أو اوجمنتين شراب أو أيّ حاجه بنفس تركيبتهم ونسي يقولك احفظه في التلاجه مباشرة بعد الحل لإنّك لو نسيته برا التلاجة حيبوظ على طول ولازم ترميه أول مالونه يتحول من الأبيض للأصفر الغامق.. 🔴 لو كتبلك أقراص مضادة للالتهابات بيكتبها كتير أطبّاء الأسنان والعظام وتخصصات أخرى اسمها الفنترن أو أمبيزيم ونسي يقولك تاخدها قبل الأكل بساعة أو بعد الأكل بساعتين لإنّ أقلّ من كدا مش حتستفيد منها نهائياً لإنّها إذا اتاخدت مع الأكل حتحلل البروتينات اللي في الأكل بدل من البروتينات المسببة للورم فلازم تكون المعدة خالية.. 🔴 لو الدكتور أو الصيدلي أعطاكِ حاجة مسكنة للألم والصداع من مجموعة ديكلوفيناك زي كتافلام أو مجموعة كيتوبروفين زي باي الكوفان ونسي أنك بترضعي وخصوصا لو طفل حديث الولادة لإنّ الأدوية دي حتسبب لابنك ارتجاع و حرقان و مغص و انتفاخ و حيفضل يعيّط كلّ ما ترضّعيه و حتدوخي عشان تعرفي ايه السّبب و الدّواء بتاعك هو السبب.. 🔴 لو كتبلك دواء مسكن بروفين ونسي يسألك هل بتاخد أي نوع أسبرين للسيولة أم لا لإنّ البروفين بيلغي تأثير الأسبرين فلو كنت مريض بالقلب أو الضغط ومحتاج تأثير الأسبرين ما تاخدش معاه بروفين في نفس الوقت.. ‎ /لو تعرفوا حدّ بياخذ أدوية بدون مُراجعة الطّبيب ‎الصّيدلي.. أو حد كبير في السنّ و بياخذ أدوية كثير في نفس الوقت أو عنده مشاكل في الكبد/الكلى أو سيدة حامل شاركوا معاهم البوست دا.. و انصحوهم يراجعوا أدويتهم باستمرار مع مختصّ.. و دمتم سالمين و أصحّاءَ دومًا.. 🌸 #طب_ولا_عك #شير_في_الخير #مريم_جاسر",
    "Image": "https://static.wixstatic.com/media/557f08_0d1a2d77cc664692b88d89970a00dac8~mv2.jpg",
    "Excerpt": "تعرفوا لو استخدمتوا دواء بدون تعليمات الطّبيب/الصّيدلي ايه ممكن يحصل..؟ اسمعوا القصّة دي.. سنة 1957 شركة ألمانيّة لطيفة اسمها: ‏( Chemie...",
    "Hashtags": "طب_ولا_عك,شير_في_الخير,مريم_جاسر",
    "View": 51,
    "url": "/post/تعرفوا-لو-استخدمتوا-دواء-بدون-تعليمات-الط-بيب-الص-يدلي-ايه-ممكن-يحصل-اسمعوا-القص-ة-دي",
    "Published Date": "2019-11-08T00:28:31Z"
  },
  {
    "Title": "عموماً لسه فيه فرصة حتى لو بتدخن بقالك 30 سنة",
    "Content": "بمناسبة ان الفيس بوك اليومين دول كله صور للناس بعد ما يكبرو في العمر 20 أو 30 سنة.. بفضل التطبيق المبتكر: #Face_App حبيت أقولكم ان ده مش اختراع جديد ولا حاجة.. وان كتير من الناس عارفة شكلها لما تكبر 20 سنة المفروض يكون ازاي.. لأنه هو ده شكلها دلوقت!!! الناس دول للأسف هم المدخنين! #التدخين.. و #الكحوليات.. و #المخدرات.. بتكبر العمر أكتر من كده كمان.. والعمر الكبير ده مش بيبان بس في كرمشة الجلد وتهدل الوش وكبر الملامح.. لأ.. ده بيبان كمان في الضعف الجسدي.. والكحة المتواصلة.. وتكرار العدوى.. وضعف #المناعة.. وكثرة التعرض لجلطات #القلب والمخ.. وطبعاً #الضعف_الجنسي.. أتمنى من كل قلبي ان يكون التطبيق ده خلاك لأول مرة تشوف شكلك لما تكبر في السن.. وماتكونش في الحقيقة -بسبب التدخين أو غيره- شايل وش مش بتاعك.. ولكن بتاع الشخص الكبير في السن اللي المفروض تكونه بعد 20 أو 30 سنة! عموماً.. لسه فيه فرصة حتى لو بتدخن بقالك 30 سنة.. أول ما بتسيب السيجارة.. بتبدأ في التحسن.. فيه مراكز كتير شغلتها انها تساعد اللي محتاج يبطل تدخين أو مخدرات أو كحوليات.. اتصل بيهم عشان يساعدوك تنجح في الخطوة دي.. وأهم حاجة.. تبعد عن شركاء العادة السيئة أيا كانت.. تدخين.. مخدرات.. أو كحوليات.. ماتسيبش عمرك يروح منك.. #الدكتور #محمد_منصور",
    "Image": "https://static.wixstatic.com/media/557f08_46aa2a256f774f16bf9953e52cde502e~mv2.jpg",
    "Excerpt": "بمناسبة ان الفيس بوك اليومين دول كله صور للناس بعد ما يكبرو في العمر 20 أو 30 سنة.. بفضل التطبيق المبتكر: #Face_App حبيت أقولكم ان ده مش...",
    "Hashtags": "face_app,التدخين,الكحوليات,المخدرات,المناعة,القلب,الضعف_الجنسي,الدكتور,محمد_منصور",
    "View": 5,
    "url": "/post/عموما-لسه-فيه-فرصة-حتى-لو-بتدخن-بقالك-30-سنة",
    "Published Date": "2019-11-08T00:28:31Z"
  },
  {
    "Title": "هؤلاء النصابون الكبار وابتكاراتهم العبقرية من تراث العراب.. د.أحمد خالد توفيق",
    "Content": "من تراث العراب.. د.أحمد خالد توفيق .. الأستاذ بكلية طب طنطا.. والأديب الذي لن يتكرر.. هؤلاء النصابون الكبار وابتكاراتهم العبقرية أخيرًا شاهدت حلقات البرنامج الأمريكي (هراء) الذي أرسل لي صديقي الكويتي حلقات موسم كامل منه .. (هراء) أو (فضلات ثيران) هي الترجمة المهذبة لاسم البرنامج البذيء، والذي يقدمه اثنان من المشعوذين الظرفاء سليطي اللسان هما (بن) و(ستيلر) اللذان قررا أن يكرسا حياتهما لمحاربة الخرافة والسخف والنصب .. نفس الدور الذي لعبه منذ مائة عام مشعوذ آخر هو (هوديني) على أساس إن (حبل على حبل مايبرمش) كما يقولون عندنا .. الحلقة التي استلفتت نظري تدور عن الطب البديل .. يمكنني اليوم أن استعمل الكلمة بحرية بعد ما فضل د. (محمد المخزنجي) استعمال لفظة (الطب المكمل).. منذ البداية يقول مقدم الحلقة في استمتاع: \"نحن نبحث عن الهراء .. وما دمنا نتكلم عن الطب البديل فالمشكلة هي: من أين نبدأ ؟\" ويأخذك البرنامج في رحلة ممتعة بين هذا النصاب الذي يجوب الولايات المتحدة بشاحنة، ويقوم بتدليك القدمين بجهاز يحدث ذبذبة معينة تدغدغ القدم، ويتقاضى 55 دولارًا في الساعة.. يطلقون على هذا النوع من العلاج اسم reflexology ويقضي بأن كل أعضاء الجسم لها جزء يمثلها في القدم .. ثم يأخذك البرنامج إلى المعالجين بالمغناطيس .. هناك مغناطيس لكل عضو من أعضاء جسدك، والفكرة هي تصحيح مغناطيسية جسمك المختلة .. يؤكد الدكتور المتحمس لهذه الطريقة – وكلهم يحملون لقب دكتور على فكرة - أن رسم المخ الكهربي أظهر انخفاض معدلات التوتر لدى من عولجوا بهذه الطريقة.. هنا يذكرنا البرنامج بأن رسام المخ الكهربي لا دور له في قياس التوتر .. ويعلق أحد أساتذة الأمراض العصبية أن أجسامنا لا تعمل بهذه الكيفية ولا دور للمغناطيس فيها .. هناك جو علمي مهيب حول الموضوع لكن الحقيقة هي أنه مجرد هراء .. بعد هذا نرى الـ Chiropractor وهو نصاب آخر يعالج بفلسفة تقوم على أن كل الأمراض تنجم عن ارتخاء الفقرات . لهذا يمارس هذه العملية التي هي أقرب للتدليك العنيف جدًا .. يعترف الرجل الذي يزعم أنه حاصل على الدكتوراه بأنه أجرى هذه العملية العنيفة على طفل عمره شهر واحد ليعالجه من الإكزيما..! هكذا ينتقل البرنامج من هراء لآخر، وفي النهاية يلتقي بعالم كتب عن هؤلاء النصابين كتابًا اسمه (الفودوو العلمي). يقول هذا العالم إن الأمر كله يعتمد على الإيحاء ورغبة الشفاء لدى المريض .. ثم يصف كل هذا الذي يحدث بعبارة قاسية هي : \"إنه مجرد استمناء فكري !\". نترك هذا البرنامج الشائق ونثب إلى مصر التي تفشى فيها سرطان الطب البديل .. قد يطيب للنفس أن تتأسى بحقيقة أن هذا النصب يجري في أكثر دول العالم تقدمًا، لكننا نقول إن هناك فارقين مهمين بيننا وبينهم.. الفارق الأول هو أن طريقتهم العلمية صارمة وثابتة .. يستعملون المقاييس التي وضعها كانط وديكارت وليسوا على استعداد للتخلي عنها .. لن تتكلم مجلة طبية محترمة عن العلاج بالمغناطيس، ولو تكلمت لقامت بإجراء دراسة مقارنة مع مجموعة ضابطة تخضعها لعلم الإحصاء الذي لا يكذب .. هكذا يظل الخط واضحًا بين ما هو علم وما هو علم زائف، بينما عندنا يطرد العلم الزائف العلم الحقيقي، ولم يعد من الغريب أن يطلب منك المريض ألا تكتب له علاج السكر لأن معالجه نصحه بعدم تعاطيه !.. هناك أطباء يبيعون الأعشاب في عياداتهم أو خلائط غريبة من مساحيق ركبوها بأنفسهم .. عرفت طبيبًا ظل يعالج سرطان المستقيم بأن يسكب فوقه العسل الأبيض يوميًا، وبعد ما مات المريض كان رأيه هو أن العسل (مش قطفة أولى).. الفارق الثاني هو أنهم لم يربطوا هذا النوع من الطب بالدين، وبهذا لم يضعوا درعًا واقيًا حول إدعاءاتهم يصعب أن تخترقه... عندما يبتكر طبيب مصري نوعًا من قطرات العين مستخلصًا من العرق، ويزعم أنه يعالج المياه البيضاء لأن قميص سيدنا يوسف أعاد البصر لأبيه، فإنه قد ضمن رواج المنتج أولاً، ووضع حول نفسه سياجًا منيعًا ثانيًا .. من يخترق هذا السياج ليتشكك، يبدُ أمام الناس كأنه يعارض صحيح الدين، برغم أن ما حدث من عودة بصر الكفيف معجزة إلهية، وإنكار قدرة العرق على شفاء المياه البيضاء لا علاقة له بالدين . برغم الطابع المحلي القوي للعلم البديل، فإن رأيي الخاص هو أن ما حدث في الأعوام الأخيرة نصر آخر للعولمة .. ربما تم هذا شعوريًا أو لا شعوريًا، لكن هناك من الأذكياء من درس تجارب نصابي الغرب وعرف كيف يصنع قرشين منها .. هكذا بدأت ظواهر المعالجين الروحيين تتسرب لنا .. تسرب لنا الكثير من الطب البديل .. برامج مريم نور التي تمزج الشامانية بالمانوية باليوجا في خليط واحد خلاب ... ظاهرة الداعية التلفزيوني الوسيم الأنيق .. أليست تكرارًا لظاهرة الواعظ النجم البروتستانتي في الغرب ؟، بينما تراجعت مكانة رجل الدين العالم الأزهري الذي يعرف ما يتكلم عنه حقًا .. حتى الطريقة (الكارنيجية) في الوصول للثروة والنجاح في الحياة وجدت من يتلقفها عندنا .. ثمة سمة عامة تجمع هؤلاء جميعًا .. من الصعب أن تكون مقنعًا ما لم تكن مقتنعًا .. لهذا هم يجمعون بين الاقتناع والإقناع، فلا أعتقد أن أحدهم ينفرد بنفسه خلف الستار ليضحك قليلاً قبل أن يعود لمواجهة الجمهور .. بالنسبة لهم ما يقومون به جم الفائدة .. حقيقة تتأكد لدى كل منهم وهو يجتاز مدخل البنك ليصرف الشيك الخامس في شهر واحد .. هل هناك شيء أكثر فائدة ؟ هم شرسون جدًا في الدفاع عما يزعمون، وهذا قد يصل درجة التوحش أحيانًا .. هذا طبيعي لأنك في الواقع تحاربهم في صنعتهم ورزقهم الذي جعلهم نجومًا وحقق لهم كل هذه الأرباح .. جرب أن تطلق الشائعات عن بائع الفول الذي يقف بعربته عند مدخل شارعكم، وسوف يمزقك أو يدلق قدر الفول فوق رأسك.. وكما قال لي سائق سيارة تاكسي ذات مرة: آل يا واخد قوتي يا ناوي على موتي ..! طيف هذه الألاعيب واسع ممتد يبدأ بعلاج الالتهاب سي بالحمام، وينتهي بنشاطات راقية متحذلقة مثل البرمجة اللغوية العصبية.. إنها دائرة شيطانية أخرى تدور كالتالي: الناس تريد معلومات أكثر عن هذه الألعاب الجديدة .. الفضائيات تقدم للناس ما يريدون .. يولد المزيد من النجوم الذين يصير لهم أتباع أكثر .. هؤلاء الأتباع يطلبون المزيد من الألعاب الجديدة .. #العراب #احمد_خالد_توفيق #الدكتور #محمد_منصور #الأعشاب #الطب_البديل #طب_ولا_عك",
    "Image": "https://static.wixstatic.com/media/557f08_1a30620f9e364608ad8402a34b12e4d6~mv2.png",
    "Excerpt": "من تراث العراب.. د.أحمد خالد توفيق .. الأستاذ بكلية طب طنطا.. والأديب الذي لن يتكرر.. هؤلاء النصابون الكبار وابتكاراتهم العبقرية أخيرًا...",
    "Hashtags": "العراب,احمد_خالد_توفيق,الدكتور,محمد_منصور,الأعشاب,الطب_البديل,طب_ولا_عك",
    "View": 7,
    "url": "/post/هؤلاء-النصابون-الكبار-وابتكاراتهم-العبقرية-من-تراث-العراب-د-أحمد-خالد-توفيق",
    "Published Date": "2019-11-08T00:28:31Z"
  },
  {
    "Title": "ياترى قلبك عنده كام سنة",
    "Content": "ياترى قلبك ♥ عنده كام سنة؟🤔🤔 عمرك سألت نفسك ليه لما بتشوف حد زايد جدا في الوزن بتحس كإنه كبير في السن؟ وليه لما بتشوف جلد او اسنان حد بيدخن بتحس انه اكبر بكتير من عمره؟ كأن اسنانه اسنان واحد عجوز او جلده ناشف ومشقق وشكله عامة كبير .. مع ان سنه صغير؟ ببساطة.. لأن هي دي الحقيقة!! 😬 الشخص ده.. عمره البيولوجي (عمر خلاياه وأجهزة جسمه) كبر جدا عن الطبيعي .. وقرب من الموت اكتر بكتير من اللي في نفس عمره السني.. ولو نزل في الوزن او بطل #التدخين.. عمره بيرجع ورا كتير وبيصغر في السن البيولوجي.. عمر قلبك وخلايا جسمك بيتأثرجدا بزيادة #الوزن وبالتدخين وترسب #الدهون.. زي بالظبط لو انت واخوك اشتريتو عربيتين 🚗🚗في نفس السنة..\nهو اهتم بعربيته وصيانتها وحافظ عليها..\nوانت اهملتها وبهدلتها..\nهل بعد خمس سنين هتلاقي العربيتين زي بعض؟؟!🤨 الاثنين اللي في الصورة دي.. أختين.. توأم متماثل... الفرق الوحيد بينهم.. ان واحدة بتدخن والثانية لأ!! وقف #التدخين.. العب #رياضة.. نزل #وزنك.. اجري.. كل أكل #صحي.. وهتشوف الفرق! في أول كومنت هتلاقي موقع تابع للصحة البريطانية بيقيس عمر قلبك التقريبي بناءا على عاداتك الصحية.. #شير_في_الخير\n#الدكتور\n#محمد_منصور",
    "Image": "https://static.wixstatic.com/media/557f08_5f5d01477800449bb199701c3235f057~mv2.jpg",
    "Excerpt": "ياترى قلبك ♥ عنده كام سنة؟🤔🤔 عمرك سألت نفسك ليه لما بتشوف حد زايد جدا في الوزن بتحس كإنه كبير في السن؟ وليه لما بتشوف جلد او اسنان حد...",
    "Hashtags": "التدخين,الوزن,الدهون,التدخين,رياضة,وزنك,صحي,شير_في_الخير,الدكتور,محمد_منصور",
    "View": 4,
    "url": "/post/ياترى-قلبك-عنده-كام-سنة",
    "Published Date": "2019-11-08T00:28:31Z"
  },
  {
    "Title": "من مقالات العراب الدكتور أحمد خالد توفيق الله يرحمك يا أستاذنا.. العلم والطب والأدب خسروا بعدك كثيرا",
    "Content": "عن العلم وشبه العلم كتاب أنيق هو يحمل ذات الطابع (ابن الناس) الموحي بالثقة لدار المعارف، تلك التي بدأنا القراءة مع سلسلتها (كل شيء عن)... سلسلة علمية صدرت في الزمن الجميل كتبها عالم أمريكي محترم وترجمها عالم مصري محترم، والتي لم أندهش عندما وجدت أن عدد طبعات أجزاء منها تجاوز التسع, ثم كبرنا فعرفنا سلسلة (إقرأ) التي قدمت لنا المعلومة والأدب الراقي. لهذا كان لي الحق كل الحق أن أتحمس لشراء هذا الكتاب الذي يحمل اسم (أسرار الوحوش الخفية والإنسان العملاق - 1999) للدكتور (علي علي السكري) وهو من المهتمين بمفهوم العلم من الناحية الإسلامية كما تدل على ذلك مؤلفاته السابقة. الصورة على الغلاف لديناصورات تتصارع، وهي منسوخة من غلاف سلسلة أخرى هي (الكتب العلمية المبسطة)، وبرغم هذا هناك اسم لمصمم الغلاف.. أما عن محتوى الكتاب نفسه فيلخصه المؤلف في المقدمة بقوله (الغرض من هذا الكتاب إثبات وجود الديناصور والرخ والصناجة والتنين وغيرها) .. تبدو العبارة غريبة طموحًا لكن لا توجد أحكام مسبقة في العلم. المهم هي طريقته العلمية في إثبات ذلك. يقول إنه اعتمد على كتابات القدماء مثل القزويني والدمشقي وسواهم. ويقول (الواقع أن ما حكاه هؤلاء ليس أساطير لأنها رؤيت رؤية العين وتم التعرف عليها وقياس أبعادها). ثم يحدد الدكتور منهجه العلمي منذ البداية: \"يقول العقاد في كتابه (الإنسان في القرآن): لعل الكشوف الكثيرة قد أقنعت أكثر الباحثين بأن الرفض بغير برهان أضر بالبحث من القبول بغير برهان\"... طبعًا العقاد يتكلم عن القرآن الكريم وهو حالة خاصة جدًا، وقد استخدم الدكتور هذه العبارة ببراعة ليوحي بأن من يرفض مقولاته العلمية يمكن أن يرفض أشياء أخرى أكثر قداسة. لكن ما علاقة كلام العقاد بقصص حكاها القزويني والدمشقي ؟... لقد رسم البحارة في القرون الوسطى رجالاً في الهند لهم قدم واحدة يتواثبون عليها ويرفعونها في المطر لتحميهم، ووصفوا قومًا لهم رءوس كلاب يعيشون حول دلتا الجانج، ووصفوا ناسًا بلا رءوس عيونهم في صدورهم يعيشون في افريقيا، مع عمالقة لهم آذان عملاقة يمكن أن يتغطوا بها كالبطانية عند النوم... كل هذا معروف وموثق وهناك خرائط كاملة عليها هذه الرسوم. بمنطق الدكتور يجب علي أن أنفي وجود هذه الكائنات وإلا فهي موجودة .. منطق غريب جدًا .. المفترض أن البينة على من ادعى .. وهو ذات منطق الولايات المتحدة في بدء الحرب على العراق: على صدام أن يثبت أنه لا يملك أسلحة دمار شامل .. طيب لماذا لا تثبتون أنتم أنها عنده ؟ ينتقل الدكتور إلى مقدمة علمية رصينة جدًا عن الديناصور يختمها بالسؤال: هل اندثر الديناصور حقًا ؟ .. ثم يختمها بمقتطف من كلمات الإمام القزويني يحكي عن ظهور تنين عظيم في حلب عام 1226 ميلادية و426 هجرية، ويخرج من فمه نارًا تحرق الشجر والنبات. فاستغاث الناس بالله تعالى فأرسل سحابة حملته. يحلل الدكتور المعطيات بدقة ليصل إلى أن هذه الصفات تنطبق على ديناصور.. هكذا توصل الدكتور إلى وجود ديناصورات حية في حلب عام 1226 م، ومعنى هذا أن الديناصورات لم تنقرض مع نهاية العصر الطباشيري منذ سبعين مليون سنة. كل هذا التراث العلمي الجيولوجي والباليو إيكولوجي يهدمه الدكتور بضربة لازب، والسؤال هنا هو ماذا كان هذا الديناصور يعمل طيلة سبعين مليون سنة فلم يظهر إلا في ذلك العصر ؟.. لماذا لم يحك عنه مؤرخ آخر ؟.. أين آثاره ؟.. لكني لست متعصبًا يا سيدي .. لو أتيت لي من (حلب) بعظام ديناصور يثبت الكربون المشع أنها تمت للقرن الثالث عشر فلسوف أصدقك وأنحني احترامًا لك والقزويني معًا. ثم ينتقل الدكتور إلى هدم نظرية فناء الديناصورات مستخدمًا كلامًا علميًا موثقًا.. هكذا تبتلع أنت شبه العلم وسط العلم الحقيقي، على طريقة قشر البطيخ الذي يقلونه مع السمك في الموالد، من ثم يأكل الطاعمون هذا الخليط على أنه سمك.\nلكن وحوش الدكتور لا تكف عن الظهور مما يوحي بأن العالم العربي في العصرين الأموي والعباسي كان حديقة ديناصورات تتحدى حديقة (مايكل كرايتون) .. تنين آخر يظهر في نابلس يبدو من وصفه أنه فيل عملاق من نوع الماموث.. وقد كسر الأهالي نابه لذا سموه بلدتهم (نابلس) أي (ناب بدون)، على الطريقة الإنجليزية في إلصاق less بنهاية الكلمات بمعنى (بلا).. ثم يقتطف مقالاً علميًا يحكي عن احتمال وجود أفيال عملاقة في أصقاع سيبيريا .. هذا ممكن يا دكتور في الأماكن غير المطروقة .. هناك ألغاز كثيرة على وجه الأرض، وهناك وحوش عديدة لم نرها من قبل، بل لا أستبعد وجود ديناصورات لم تنقرض بعد، لكن لا تقل لي إن هذا الماموث قد ظهر في نابلس فلم يره ويحك عنه إلا القزويني. هناك كتب كاملة عن رجل الثلوج المخيف (الياتي) و(الساسكواش) لكن العلم لا ينظر لهذه الأمور بجدية ما لم يجد رجل جليد كاملاً ويشرحه ويعرف كل شيء عنه، ولم يتخذها ذريعة لإصدار كتاب يؤكد أن الإنسان أصله قرد مثلاً. الآن ننتقل إلى حيوان الصناجة، الذي ليس هناك حيوان أكبر منه والذي عاش في أرض التبت، والذي ما أن ينظر لحيوان آخر حتى يموت الحيوان، وإذا رآه حيوان آخر مات الصناجة. تصور هذا !.. حيوان حياته تتوقف على ألا يراه حيوان آخر !.. طيب وعايش إزاي ؟..وكيف يبحث عن رزقه ؟.. هنا يرى الدكتور أن الكلام دليل قاطع على وجود ديناصور في التبت.. هناك قصة أخرى حكاها (ابن أثير) عن الطائر الضخم الذي ظهر بعمان عام 985 م ووقف على تل وصاح بلسان فصيح: قد قرب .. قد قرب .. ثم غاص في البحر .. هذه القصة يأخذها الدكتور كحقيقة لا شك فيها على وجود ديناصورات مجنحة منذ ألف سنة ثم انقرضت .. طيب من قال إنها انقرضت ؟.. ربما هي ما زالت بيننا تبعًا لمنطقك ؟ ... أثبت لي أنها غير موجودة ... هناك فصل كامل عن الرخ، وفصل كامل عن الناس الذين هم مشقوقون إلى نصف إنسان لأنهم من نسل النسناس (بن أميم بن لاوذ)، لكنهم يتكلمون ويقولون الشعر .. وهناك نساء بثدي واحد في جزر البحر الهندي وهي صفة تورث كما هو واضح .. وبعد كل قصة يقول: \"هذه القصة تؤكد بما لا يدع مجالاً للشك على وجود كذا وكذا ......\"\nثم ينتهي الكتاب بمجموعة هائلة من المراجع .. لماذا اهتممت بهذا الكتاب ومثله بالآلاف ؟.. السبب أنه لا ينتمي لتلك الكتب الصُفر الرخيصة، فناشره دار محترمة أثق بكل ما تنشره، ومؤلفه رجل علم قد بحث بحثًا مرهقًا بلا شك. من هنا مكمن الخطر لأنه كتاب يجيد التخفي في صورة كتاب علم., لقد بذل المؤلف كل هذا الجهد ليبرهن لنا على أن كل حرف قاله الأقدمون صحيح.. قد أقبل هذا بالنسبة لتفسير ديني أو فقهي، لكني لا أقبله بالنسبة لحقائق علمية تتعلق بالرخ والتنين الذي ظهر في حلب في القرن الثالث عشر .. خاصة إذا استخدم مؤلفه كل حجة علمية يملكها لإثبات أن هذا صحيح. على طريقة (سرعة الصوت هي ثلث كيلومتر في الثانية .. وهذا يثبت بما لا يدع مجالاً للشك أن أبو رجل مسلوخة وجد في عصور تاريخية معينة) .. هذا يعطي القارئ ثقة بالكلام .. من المؤكد أنه كلام محترم مادام يقول (سرعة الصوت) وما إلى ذلك .. المشكلة أن هذا بالنسبة لأكثرنا هذا هو العلم ولا علم سواه .. في فيلم الأب الروحي مشهد يمسك فيه بابا الفاتيكان بقطعة حجر مبتلة فيهشمها، ويقول لآل باشينو: \"هذا الحجر مثل أوروبا .. مبتل بالماء من الخارج لكن الماء لم يبلغ قلبه .. هكذا اوروبا لم تبلغ المسيحية منها موضع القلب برغم كل هذه القرون\".. نحن كذلك عندنا شهادات عالية جدًا ولدينا أبحاث تحمل أسماء براقة .. لكن التفكير العلمي الممنطق الذي أهداه لأوروبا ديكارت وكانط بلل عقولنا من الخارج لكنه لم يبلغها قط من الداخل. من مقالات العراب الدكتور أحمد خالد توفيق..\nالله يرحمك يا أستاذنا.. العلم والطب والأدب خسروا بعدك كثيرا.. #العراب\n#احمد_خالد_توفيق #الدكتور\n#محمد_منصور #طب_ولا_عك\n#العلوم_الزائفة\n#أشباه_العلوم",
    "Image": "https://static.wixstatic.com/media/557f08_9334322dceac484b893aefa3b7ce9115~mv2.jpg",
    "Excerpt": "عن العلم وشبه العلم كتاب أنيق هو يحمل ذات الطابع (ابن الناس) الموحي بالثقة لدار المعارف، تلك التي بدأنا القراءة مع سلسلتها (كل شيء عن)......",
    "Hashtags": "العراب,احمد_خالد_توفيق,الدكتور,محمد_منصور,طب_ولا_عك,العلوم_الزائفة,أشباه_العلوم",
    "View": 7,
    "url": "/post/من-مقالات-العراب-الدكتور-أحمد-خالد-توفيق-الله-يرحمك-يا-أستاذنا-العلم-والطب-والأدب-خسروا-بعدك-كثيرا",
    "Published Date": "2019-11-08T00:28:31Z"
  },
  {
    "Title": "من تراث العراب د.أحمد خالد توفيق الأستاذ بكلية طب طنطا والأديب الذي لن يتكرر",
    "Content": "يحكي صديقي أستاذ جراحة العظام عن قريبه المسن المشلول حبيس الفراش منذ أعوام، وكيف أن ابن الرجل طلب رأي أحد أصدقائه من طلبة الشريعة بصدد عمل حجامة لأبيه , فقال له: ربنا ييسر إن شاء الله، وجاء في اليوم التالي إلى البيت حاملاً موسى وطستًا، وفي الفراش جثم على صدر العجوز المشلول ليجري عدة جروح قطعية سخية على جانبي رأسه، بينما العجوز يعوي ويطلق ما استطاع من صرخات استغاثة من حنجرته المشلولة .. بالطبع تدهور أمر الجروح وطلبوا رأي صديقي أستاذ العظام ..\nقال لي صديقي وهو غير مصدق: إذن في القرن الواحد والعشرين، ما زال عندنا غير متخصص يمزق عجوزًا مشلولاً بالموسى وهو يجثم على صدره، بدعوى أن هذا هو الدين الصحيح .. الحقيقة إن معظم الأطباء لا يسيغون هذه الأنواع من العلاج بحال، ولديهم تحفظات قوية عليها، لكنهم يحتفظون بآرائهم سرًا نظرًا للغابة الكثيفة من التقديس التي تحيط بها . من يجادل يهدد بأن يتحول إلى فولتير أو ماركس، بينما لا أحد يرغب في بطولة من هذا النوع .. أكثر من طبيب قال لي همسًا إن مرضاه تدهوروا لما شربوا بول الإبل، وأكثر من واحد قال همسًا إن الحجامة لم تأت بنتيجة .. أصعب شيء في العالم أن تقول ما يستفز الجماهير أو يضايقها .. والشيخ القرضاوي يقول في أحد حواراته إن نفاق العالم للحاكم كريه لكن خطره محدود، بينما الخطر الحقيقي هو نفاق العالم للناس بأن يقول لهم ما يشتهون سماعه ... يمكن للمرء ببعض الجهد أن يفند مزاعم المعالجين بالحمام.. عندما يتعلق الأمر بالحجامة وبول الإبل سوف تلقي أسئلة علمية، لكنك تنزلق إلى المصيدة التي أعدوها لك: لماذا تريد أن تجرب بينما هذه أمور ثابتة في الطب النبوي ولا جدوى من التجربة ؟.. تقول: بس يا جماعة .. فيقاطعونك: \"هل تؤمن بالسُنّة أم لا ؟..رُدّ ! \".. هل فهمت الورطة التي يقودونك إليها ؟.. أنت تؤمن بالسُنة لكنك لا تؤمن أن الحجامة من أركان الدين التي لا يكتمل الإيمان إلا بها.. إن هذه الورطة مصيدة محكمة هي ذات المصيدة التي كانت تبيع صكوك الغفران في القرون الوسطى ، وأنت تعرف أنك لا تملك الثقافة الشرعية الكافية للرد، لكنك بالتأكيد تملك الثقافة الطبية، وهذه الثقافة تقول لك إن هناك خطأ ما .. نحن ننزلق إلى الهاوية بسرعة جنونية .. وجدت المخرج المنطقي في مقال للمحارب الشجاع د. خالد منتصر على شبكة الإنترنت ، يقول فيه: \" لأن صوت الإجتهاد مغيب فى هذه الأيام فإننا لا نلتفت إلى هذه الآراء الشجاعة، فمثلاً الشيخ الجليل عبد المنعم النمر فى كتابه العظيم (الاجتهاد) فى صفحتى 38 و 40 يفرق بين السنة الواجب إتباعها والسنة التى لا تثريب على تركها، فيقول إن ما صدر عن الرسول صلى الله عليه وسلم فى الزراعة والطب والطعام وما يحبه الرسول وما يكرهه وكيف يمشى ونومه ولبسه إلى غير ذلك من الأمور العادية، كل ذلك من النوع الثانى الذى لا يمنع أحداً من الإجتهاد فيه إذا وجد أنه لم يعد يحقق المصلحة التى أرادها الرسول لتغير الناس والأمكنة ... ونفس المعنى يقوله محمد سليمان الأشقر أستاذ الشريعة بجامعة الكويت، والقاضى عياض الذى قال فى ترك العمل بالأحاديث الطبية: ليست فى ذلك محطة ولا نقيصة لأنها أمور إعتيادية يعرفها من جربها وجعلها همه وشغل بها\".. باختصار (أنتم أعلم بشئون دنياكم).. ثم يقول د. خالد منتصر: \" كيف يعالج دواء أو إجراء جراحى المرض ونقيضه في نفس الوقت ؟!، وكيف تعالج الحجامة السمنة والنحافة، والنزف وإنقطاع الدم ....الخ ؟\"\nفي موقع إسلام أون لاين – وهو الموقع العقلاني الرصين – نقرأ التالي: \" فلا يصح إطلاق القول بأن الحجامة علاج كامل ونهائي لكل الأمراض.. هى فقط وسيلة من وسائل العلاج يؤخذ بها عند الحاجة، بل إن تطبيق الحجامة على أيدي غير مختصين يتيح الفرصة لمعارضي الطب النبوي للدعاية لها بشكل سلبي بحيث تظهر على أنها نوع من الدجل والشعوذة. ويمكن للحجامة أن تنقل العديد من أمراض الدم الخطيرة \"\nفي الحقيقة لا أقول هنا إنني ضد الحجامة وأبوال الإبل .. أنا ضد الترويج لهما كعلاج قبل عمل دراسة مدققة أمينة بعيدة عن التحيز وتمويل جهات يهمها أن تكون النتيجة إيجابية .. من الصعب أن ترفض علاجًا لمجرد إنه غريب أو (مقرف)، ودليلي على هذا – وليسمح لي ذوق القارئ - أكل الصينيين في الماضي لبثور المصابين بالجدري .. طبعًا كان هذا نوعًا من اللقاح كما عرفنا اليوم .. إسهال مرضى الكوليرا في الهند الذي كان الأصحاء يشربونه .. نحن الآن نعرف أنه يحوي كمية كبيرة من لاقمات البكتريا Bacteriophages التي تلتهم بكتريا الكوليرا الواوية .. إذن أنا لا أرفض التداوي ببول الإبل .. لكني كذلك لا أقبله قبل أن تُجرى دراسة مدققة أمينة، ويتم مقارنة من يتعاطون العلاج مع من لا يتعاطون، ويتم فصل وتوصيف المادة التي تشفي الفيروس سي إن كان لها وجود.. لكن لا ترفض العلاج قبل التجريب، ولا تقبله قبل التجريب .. في الحالتين أنت تقع في فخ الانغلاق الفكري والأحكام المسبقة Prejudices.. النقطة الأخرى المهمة هي الحياد العلمي .. هل يمكن أن يُجرى في دولة عربية بحث علمي تكون خلاصته: لم يتبين أن للحجامة دورًا في علاج مرض السكر، أو تبين أن المجموعة التي تعاطت بول الإبل تدهورت ؟.. مستحيل .. أنت تجري التجربة لتثبت كم هي ناجحة، والمجلات الطبية الخليجية تعج بأبحاث من هذا القبيل .. الجهات العلمية الأكثر صدقًا تصمت ولا تعلن نتائجها، وإنني لأذكر هوجة الأعشاب التي سادت في التسعينات لعلاج التهاب الكبد سي، وقيل إن جهات بحثية مهمة تجري دراسة مدققة تُعلن في يونيو القادم .. يومها قال لنا د. (حلمي أباظة) أستاذ أمراض الكبد الشهير: \"أراهن أن يونيو بتاعهم ده مش جاي أبدًا . !\" .. والحقيقة أن نتائج الدراسة لم تُعلن منذ يونيو 1995 حتى هذه اللحظة فعلاً.. لكن النصابين الكبار لا ينتظرون كلمة العلم .. ها هو ذا بيزنس الحجامة وبيزنس أبوال الإبل يجتاح كل شيء .. كالعادة لا يوجد شيء مجاني .. هناك كتب عن الحجامة وأفلام فيديو تشرح أساليب الحجامة، وهناك أجهزة للحجامة المنزلية .. و ..و ..\nتقرأ عن الحجامة أخبارًا مثل أن 38 ولاية في أمريكا تمارس العلاج بالحجامة بشكل رسمي، وأن مايو كلينيك تبنتها، وأن هناك مجلات أمريكية وألمانية صدرت مخصصة لها فقط، وأن الأسرة المالكة في بريطانيا طلبت من فريق طبي سوري معالجة بعض أفرادها من مرض الهيموفليا الوراثي.. ألا تشم رائحة راسبوتين في هذا الخبر ؟.. وحتى لو صح فمن قال إن الطب البديل ليس له زبائن في الغرب ؟.. إنهم يثقون في أي شيء يأتي من الشرق باعتباره منبع الحكمة .. دعك من أن الحجامة فعلاً لها تطبيقات مهمة في بعض فروع الطب، لكنها ليست علاجًا لكل شيء كما يزعم هؤلاء، وبالتأكيد هي الطريقة المثلى لقتل مريض الهيموفيليا .. من أهم الأخطار استقطاب عدد من الأطباء بل أساتذة الطب الذي لا يهتمون بالطريقة العلمية، لكنهم يعملون كفقهاء السلطان لتحليل هذه الأنماط غير العلمية من العلاج، وعندما يقول طبيب إن مجلة أمريكية تصدر للحجامة فأنت تجد صعوبة في التكذيب .. لكني جربت البحث المضني في شبكة الإنترنت والمجلات الطبية الكبرى عن رأي الغرب في الحجامة، فلم أجد لها ذكرًا إلا في موسوعة ويكيبيديا .. الموسوعة نشرت المقال بعنوان Hejama لأن هناك من أرسله لها، وصنفته ضمن المقالات الضعيفة التي تحتاج إلى أسانيد ومراجع !.. إذن أين مايو كلينيك وأين المجلات المخصصة للحجامة و ..و … ؟.. ينقسم هؤلاء الأطباء المحللين إلى المنتفعين وحسني النية والمرضى النفسيين لكنهم جميعا تكاتفوا لمحاربة عقل هذه الأمة .. النوع الأخير معروف جدًا .. تعرفه من تعصبه وضيق خلقه والنظرات المجنونة التي يطلقها من وراء نظارته ، واللعاب الذي يتطاير من فمه عندما يناقشه أحد.. هذا مزيج عبقري من النصب والجنون، وأفضل أنواع النصب هو ما جاء من مجنون لأنه يشع طاقة نفسية هائلة تقنع العامة .. من بين هؤلاء الأطباء الذين يلقون الكلام على عواهنه هذا الطبيب الذي التقت به جريدة معارضة مهمة، وأفردت له صفحتين يلقي فيهما قنبلته: الإيدز لا وجود له . أمريكا هي التي اخترعت هذه الأكذوبة لتنشر الشذوذ الجنسي ! ومنهم من يقابل كبار الصحفيين ليؤكد أنه لا وجود للفيروس سي .. هذه مؤامرة من شركات الأدوية، لكنه مستعد ليغير كلامه على الفور ليروج لأعشاب تعالج ذات الداء الذي لا وجود له .. هل تلوم العامة إذا صدقوا هذا بعد ما قاله طبيب ؟.. هؤلاء القوم جميعًا هم أعداء الإسلام وأخطر عليه ألف مرة من جيوش المغول .. لا يبالون بحيرة الأجيال القادمة، ولا التضليل والشك، ولا يهمهم أن يقول أحد في نفسه: لقد جربت الطب النبوي ففشل .. يفضلون أن يقول الناس هذا ما دامت حساباتهم في المصارف تتكوم .. وبينما العالم ينهض ويمشي حثيثًا ويعدو ويثب، يجلسون جوار جدار ويقولون في عناد كالأطفال: وإيه يعني ؟.. نحن كنا نعرف هذه الأمور منذ 1400 عام ...\nأمس صارت ماليزيا أفضل منا واليوم صارت إيران أفضل منا .. غدا تصير الكونغو أفضل منا وسندعو الله أن نلحق بها، ونقيم المؤتمرات لفهم كيف حدث هذا .. اتقوا الله في هذه الأمة قليلاً.. من تراث العراب.. د.أحمد خالد توفيق ..\nالأستاذ بكلية طب طنطا.. والأديب الذي لن يتكرر.. #العراب\n#احمد_خالد_توفيق #الدكتور\n#محمد_منصور #الحجامة\n#الأعشاب\n#الطب_البديل\n#طب_ولا_عك",
    "Image": "https://static.wixstatic.com/media/557f08_7e1f88313889488ca534d1c249260174~mv2.jpg",
    "Excerpt": "يحكي صديقي أستاذ جراحة العظام عن قريبه المسن المشلول حبيس الفراش منذ أعوام، وكيف أن ابن الرجل طلب رأي أحد أصدقائه من طلبة الشريعة بصدد...",
    "Hashtags": "العراب,احمد_خالد_توفيق,الدكتور,محمد_منصور,الحجامة,الأعشاب,الطب_البديل,طب_ولا_عك",
    "View": 6,
    "url": "/post/من-تراث-العراب-د-أحمد-خالد-توفيق-الأستاذ-بكلية-طب-طنطا-والأديب-الذي-لن-يتكرر",
    "Published Date": "2019-11-08T00:28:31Z"
  },
  {
    "Title": "من مقالات أستاذ هذا الجيل.. العبقري الدكتور أحمد خالد توفيق رحمه الله",
    "Content": "إنهم مستمرون ‍ إنهم مستمرون!... أكتب هذه الكلمات في غرفة مغلقة، وبرغم هذا يتسلل دخان قش الارز اللعين إلى كل ركن فلو خرجت إلى الشرفة لأصابك الهلع. نعم يا سادة .. محافظة الغربية أيضًا تعاني من حرق قش الأرز لكن أحدًا لا يتكلم عنها، فهي مجرد محطة استعداد وتدريب كي يصير محافظها محافظ الجيزة لا أكثر.. عندها تبدأ مشاكله مع تلك المحافظة عالية الصوت. أحمد الله على أنني لست مصابًا بالربو وإلإ لقضيت نحبي منذ أسبوع. أما مرضى الربو فلهم الله .. إن المستشفيات تعج بهم. في أوائل السبعينات ظهرت تقليعة في طوكيو – حيث معدلات التلوث الأعلى - هي زجاجة بها أكسجين نقي تشتريها من البائع لتشم الهواء بضع دقائق. أي أنك تقف هناك مع أصدقائك وترش رشة أكسجين جريئة. يبدو أن هذه الظاهرة ستبدأ عندنا وعندها تكون مصر أول دولة تبيع الهواء في زجاجات فعلاً، ولسوف يصير شراء الهواء من البقال جزءًا من نشاطك اليومي. في عصر الاهتمام بالبيئة وكل هذه المؤتمرات واللافتات في كل مكان تنذرني بخراب بيتي لو أشعلت لفافة تبغ، يتساءل المرء عما إذا كان دخان حرق الأرز هذا أكثر أمنًا وتحضرًا من السجائر فعلاً. في الكتب التي تتكلم عن علامات الساعة تجد علامة الضباب الأبيض الذي يتسلل للبيوت فيعمي العيون، ويختنق به الكفار والعصاة أما المؤمنون فلا يلاحظونه. سوف تزعم الحكومة إذن أنه لا يوجد ضباب ولا حاجة، وأنها تشك في إيماننا .. لا عجب، فهؤلاء القوم مستمرون للأبد ولن يعوقهم شيء .. وسط هذا الجو الخانق الكئيب تشعر بأنه لا لزوم للماضي ولا جدوى من الغد، وأن الموت هو الحل الوحيد أمامك، لكنك تعرف أنهم لن يتركوك في سلام .. سيفتحون القبر ويدفنون فوقك واحدًا من قيادات المجالس المحلية أو الحزب الوطني.. لا غرابة فهم مستمرون. مع كل هذه الكآبة والقرف، تفتح البريد الالكتروني لتجد هذا الخبر العظيم الذي تم توزيعه على 58468 عنوانًا على الأقل: \"طبيب سوداني بإنجلترا يكتشف علاجاً لمرض السكري وداء الصرع ! العقار الجديد يقضي على السكري نهائياً خلال 2- 6 أشهر فقط!! \" السكري والصرع معًا ؟..نهائيًا ؟.. مش واسعة شوية ؟..كأن هذا كان ينقصك !.. ثم منذ متى يمكن علاج السكري نهائيًا ؟.. أفضل الحلول الموجودة قائمة على تعويض الهرمون .. يعني العلاج مدى الحياة .. تقرأ الخبر بعناية فتجد أن طبيبًا سودانيًا يدعى (طارق أرباب) بمستشفى همر سميث التابع لكلية الطب جامعة لندن، نجح في اختراع أول عقار في العالم لعلاج مرض السكري بصورة نهائية، وحصل على براءة اختراع من كل من بريطانيا والولايات المتحدة الأمريكية اللتين سجل بهما الاختراع تحت الرقم (4065834). الحوار مع هذا الطبيب الظاهرة يقول إنه اكتشف أن إنزيم الأميليز يحول النشا إلى سكر ، وهذا يمكن إثباته عن طريق اليود ‍!.. هذه التجربة يعرفها كل طالب ابتدائي على كل حال. استطاع أرباب تحويل الأميليز إلى عقار شاف (نهائيًا) للسكر . يقول إن مرضى السكري يعانون من نقص في المادة اللعابية التي تهضم السكر والنشا. لا أريد أن أبدو متعصبًا وغراب بين، لكنني عدت إلى العلامات المؤكدة على العلم الزائف التي وضعها روبرت بارك أستاذ الفيزياء بجامعة ميريلاند صاحب كتاب (علم الفودوو: الطريق من الحماقة إلى الخديعة) وهو كتاب شهير جدًا: العلامة الأولى: المكتشف يقدم إدعاءاته لوسائل الإعلام مباشرة: العلم يعتمد على أن يقدم العالم أفكاره الجديدة لتدقيق العلماء الآخرين؛ إذ يتوقع العلماء أن يقدم زملاؤهم الأفكار لهم أولاً. بالفعل تجد أن الأخ أرباب يقدم بحثه لمجلة سودانية شهيرة، لكنك لا تجد شيئًا عن أبحاثه في أية مجلة طبية. لقد زعم أن المجلة الطبية البريطانية BMJ قبلت بحثه لكن هذا لم يحدث كما سنرى حالاً. العلامة الثانية:المكتشف يقول إن المؤسسات الكبرى تحاول حجب عمله: هذا الباحث يؤكد أنه سجل اختراعه في الولايات المتحدة خشية من أن تسرقه الشركات الكبرى. العلامة الثالثة: المكتشف أجرى أبحاثه وحده: صورة العالم العبقري الذي يسهر الليل وحده في قبو هي صورة تناسب أفلام هوليوود للخيال العلمي، لكن لا يمكن أن تتحقق في الواقع. العلامة الرابعة: المكتشف مضطر لأن يصمم قوانين طبيعة جديدة يفسر بها الظاهرة: يلقي العالم ذنب انتشار السكري على تغيير المواد الغذائية، وتخزين الغذاء لفترات طويلة في الثلاجات، واستخدام المواد الكيمائية في الحفاظ على المواد الغذائية. ويقول إن الدقيق صعب الهضم، و إذا لم يُهضم يترسب في الأنسجة والشرايين الدقيقة والكبيرة داخل الجسم، فيكون الشخص عرضة لأمراض القلب والفشل الكلوي وأمراض الدماغ بالاضافة الى السكري. وهذا يمكن حله بإضافة بعض كربونات الصوديوم التي تحلل الدقيق في الجسم لأجزاء صغيرة . ما هذا الكلام ؟.. يبدو مهمًا منطقيًا لكنه ليس كذلك، ولن يرضى أي كيميائي حيوي عن هذا الكلام الفارغ .. وبنفس المنطق الغريب يقول أرباب: البحوث المعملية الحديثة أثبتت أن هناك علاقة شبه قوية بين ضيق الشرايين الذي يصيب القلب ومرض الصرع الذي يحدث نتيجة ضيق في شرايين الدماغ ، وليس نتيجة شحنات كهربائية في الدماغ كما كان يعتقد في السابق. ولذلك بعد الاكتشاف الجديد لحقيقة مرض الصرع، ابتكرت عملية جراحية جديدة لمعالجة الصرع تعتمد على توسيع شرايين الدم داخل الدماغ !. أي طبيب يعرف أن هذا كلام عجيب .. هكذا وجدت أن هذا العالم حقق أربعًا من آيات العلم الزائف من سبع وضعها (بارك). على أنني قررت أن أبحث عن اسمه أكثر في الإنترنت، فوجدت موقعًا سودانيًا محترمًا عقلانيًا يذكر هذه الحقائق: 1- اتصلوا بمستشفى هامر سميث يسألون عن (أرباب) هذا فكان الرد أنه لا يوجد أحد بهذا الاسم عندهم !.. ثم تذكروا في خطاب آخر أن هناك واحدًا لكنه يعمل بعقد شرفي وهو على الأرجح ممارس عام. 2- رقم براءة الاختراع المذكورة هي لـ (أستيك ساعة) ! لا أعتقد أنها الطريقة المثلى لعلاج السكري والصرع. 3- المجلة الطبية البريطانية لم تنشر أي بحث لطبيب اسمه أرباب. أنهيت قراءة هذه المعلومات ، وفتحت النافذة لأستنشق المزيد من السحابة السوداء التي لم تعد بهذا السوء.. هؤلاء القوم مستمرون .. مستمرون .. نفس الأكاذيب والادعاءات والتلفيق.. لا ألوم المجلة لحظة؛ فمن أين يعرف غير المتخصص الحقيقة وسط هذا الكلام الكبير كله؟.. وقد رأينا جريدة الشعب عندنا تقع في ذات الخطأ، ورأينا أخبار اليوم وغيرها .. كنت أعتقد أن الأخوة السودانيين أفلتوا من معظم تلك الأمراض المصرية لكن اتضح أن هذا داء عربي أصيل كما يبدو. لقاءات صحفية وأمل زائف لمرضى الصرع والسكري ومنطق مغلوط، وهذا الرجل يعرف أنه يكذب .. ولو لم يكن يعرف أنه يكذب فهو مخبول تمامًا. المهم أننا نستحق ما يحدث لنا.. نستحق السحابة السوداء ونستحق حكوماتنا بالتأكيد، فلا أمل في الخلاص ما لم نتغير أولاً. (من مقالات أستاذ هذا الجيل.. العبقري الدكتور أحمد خالد توفيق رحمه الله) #العراب #احمد_خالد_توفيق #الدكتور #محمد_منصور #الأعشاب #الطب_البديل #طب_ولا_عك",
    "Image": "https://static.wixstatic.com/media/557f08_bb91633d01df445c83f8258ba5b279bb~mv2.jpg",
    "Excerpt": "إنهم مستمرون ‍ إنهم مستمرون!... أكتب هذه الكلمات في غرفة مغلقة، وبرغم هذا يتسلل دخان قش الارز اللعين إلى كل ركن فلو خرجت إلى الشرفة...",
    "Hashtags": "العراب,احمد_خالد_توفيق,الدكتور,محمد_منصور,الأعشاب,الطب_البديل,طب_ولا_عك",
    "View": 6,
    "url": "/post/من-مقالات-أستاذ-هذا-الجيل-العبقري-الدكتور-أحمد-خالد-توفيق-رحمه-الله",
    "Published Date": "2019-11-08T00:28:31Z"
  },
  {
    "Title": "هى ايه اعراض التهاب المفاصل و المشاكل التى يسببها",
    "Content": "-بتحس بألم شديد و انت بتتحرك؟😮 بتسمع من الناس الكبيرة فى السن حواليك ان عندهم خشونة فى الركبة؛... هى دى اعراض *التهاب المفاصل*‼️ -التهاب المفاصل ده من اشهر الأمراض انتشارا على مستوى العالم؛ و ده بيحصل نتيجة تآكل فى الغضاريف الموجودة فى المفاصل دى. -طب يعنى ايه غضاريف؟؟🤔🤔 الغضاريف دى انسجة مرنة بتبقا موجود فى منطقة التقاء العظام فى المفاصل و بتمنع الاحتكاك بين العظام و بتساعد على سهولة حركة المفصل -طب هى ايه اعراض التهاب المفاصل و المشاكل التى يسببها؟‼️ 1-ألم شديد اثناء الحركة⚠️ 2-خشونة فى المفاصل و من اشهرها خشونة الركبة 3-احساس بليونة المفاصل عند الضغط عليها 4-فقدان المرونة و صعوبة الحركة 5-ورم و تضخم فى الأنسجة المحيطة بالمفاصل -عرفنا أن السبب الاساسى لالتهاب المفاصل هو تآكل الغضاريف...طب ايه اللى ممكن يخلى الغضاريف دى تتآكل؟🤔 - طبعاً.. التقدم فى العمر👴👵 - الجنس (وفقا للدراسات ثبت أن السيدات اكثر عرضة للأصابة بالتهاب المفاصل)🧕 - السمنة... أكيد طبعاً!! نتجية زيادة الضغط على المفاصل و سرعة تآكل الغضاريف - التدخين (تقريباً مفيش مصيبة إلا وهتلاقي التدخين له دور فيها) - بعض العوامل الوراثية اللي مالناش تحكم فيها! (فكر فيها لو كان فيه أكتر من شخص في عيلتك عندهم خشونة شديدة في المفاصل) - بعض الأمراض مثل مرض السكر و زيادة نسبة ترسب الحديد فى الجسم و المعروف بالهيموكروماتوزيس طيب.. نعمل ايه عشان نحمي نفسنا؟ هنتكلم في الموضوع ده في بوست تاني ان شاء الله #الدكتور #طب_ولا_عك #زياد_منصور",
    "Image": "https://static.wixstatic.com/media/557f08_6381def7e02a4a23809e551a1847613c~mv2.jpg",
    "Excerpt": "-بتحس بألم شديد و انت بتتحرك؟😮 بتسمع من الناس الكبيرة فى السن حواليك ان عندهم خشونة فى الركبة؛... هى دى اعراض *التهاب المفاصل*‼️ -التهاب...",
    "Hashtags": "الدكتور,طب_ولا_عك,زياد_منصور",
    "View": 7,
    "url": "/post/طب-هى-ايه-اعراض-التهاب-المفاصل-و-المشاكل-التى-يسببها",
    "Published Date": "2019-11-08T00:28:31Z"
  },
  {
    "Title": "حدّ فينا تخيّل إنّ ممكن المضادّ الحيوي دا ما يبقاش فعّال؟",
    "Content": "بالتأكيد كلنا أخذنا مضاد حيوي لسببٍ أو لآخر.. لكن حدّ فينا تخيّل إنّ ممكن المضادّ الحيوي دا ما يبقاش فعّال؟ و لو مناعتنا ما كانتش قويّة كفاية أو لو العدوى نفسها كانت شديدة ممكن نموت؟ 😨 للأسف ربما نكون في طريقنا لهذا المصيرِ المُرعب.. ☹️ و العصر الذّهبي للمضادات الحيوية اللي بدأ في خمسينات القرن الماضي و لغاية دلوقتي على وشك أن ينتهي..\nطيب ليه؟ ما كل حاجة كانت زي الفل.. ينتهي ازاي؟ ✔️ الفكرة إنّ #البكتيريا كائن حي هي كمان.. و بتقدر تطوّر طرق تحمي بيها نفسها من المضاد الحيوي.. 🤷🏻‍♀️\nو كمان بتنقل الطرق دي لسلالات البكتيريا الثانية..\nكل اللي هي محتاجاه عشان تعمل كدا هو إنها تكون شافت المضاد الحيوي دا قبل كدا..\nدا معناه إنّ من أول مضاد حيوي ظهر و المقاومة ابتدت تظهر هي كمان.. طب اشمعنا دلوقتي يعني اللي خايفين..؟ ✔️ لإنّ زمان كان معدّل اكتشاف و تطوير #المضادات_الحيوية كبير جداً.. كل شوية كان بيطلع واحد جديد.. فايه المشكلة أمّا واحد و لا اثنين يحصل منهم مقاومة..؟ عادي.. ماحنا لسة عندنا كثير.. لكن دلوقتي للأسف ماعدناش بنطوّر مضادات حيوية جديدة..\nكُل أسلحتنا الفتّاكة تمّ كشفُهَا.. 😨 طب نعمل ايه..؟ 😓 ✔️ أوّل حاجة ما ناخذش #مضاد_حيوي غير لمّا الطّبيب يوصفه..\nالمضاد الحيوي دا اتعمل عشان يعالج العدوى البكتيرية فقط.. نحط تحت العدوى البكتيرية دي خط و تعالوا نشوف احنا بنعمل ايه كدا..\n🔴 في البرد مثلاً.. البرد مش عدوى بكتيرية إطلاقاً.. و لذلك حباية البرد و حقنة البرد دي أسوأ شيء ممكن حدّ يعمله.. لإنّ بيتحطّ فيها مضادّ حيوي.. 🔴 برضو أحد الأسلحة الفتاكة اللي بتتسفّ عندنا في مصر للأسف الشّديد هو الـ Averozolid و مثايله.. الدّواء دا أشدّ الأدوية فتكًا بسُلالات بكتيريّة مافيش حاجة بتأثر فيها غيره.. لمّا نستخدمه عمّال على بطّال و يحصل منه مقاومة دي تبقى كارثة.. 😨 ✔️ ثاني حاجة لازم نكمّل كورس المضادّ الحيوي.. و الكورس مش شريط و لا علبة.. كل عدوى بكتيريّة لها الكورس الخاصّ بيها.. فنتّبع تعليمات الطّبيب/الصّيدلي و ما نوقّفش المضادّ الحيوي من عند نفسنا لمجرّد حسينا الأعراض خفّت.. لو تعرفوا أيّ حدّ بيستخدم المضادات الحيوية بكثرة شاركوا معاه البوست دا و دعونا ننشُرِ الوعي سويّةً.. ✊🏻 و دمتم سالمين و أصحّاءَ دومًا.. 🌸😁 #الدكتور\n#شير_في_الخير\n#مريم_جاسر",
    "Image": "https://static.wixstatic.com/media/557f08_4f45c5fbe8d0430d9ca8de71f06ad2e7~mv2.jpg",
    "Excerpt": "بالتأكيد كلنا أخذنا مضاد حيوي لسببٍ أو لآخر.. لكن حدّ فينا تخيّل إنّ ممكن المضادّ الحيوي دا ما يبقاش فعّال؟ و لو مناعتنا ما كانتش قويّة...",
    "Hashtags": "البكتيريا,المضادات_الحيوية,مضاد_حيوي,الدكتور,شير_في_الخير,مريم_جاسر",
    "View": 9,
    "url": "/post/حد-فينا-تخي-ل-إن-ممكن-المضاد-الحيوي-دا-ما-يبقاش-فع-ال",
    "Published Date": "2019-11-08T00:28:31Z"
  },
  {
    "Title": "أو زوجك جاله فشل كلوي",
    "Content": "مضطر أقول لحضرتك على خبر وحش🔴🔴... زوجتك جالها فشل كلوي مزمن.. وعشان تعيش.. لازم تعيش على جهاز غسيل الكلى بقية عمرها!!\" (أو زوجك جاله فشل كلوي ........) الجملة دي للأسف بنقولها كتير لمرضى اتكتب عليهم ان الكلى بتاعتهم تبوظ لسبب أو لآخر.. وبيكون الحل الوحيد عشان المريض أو المريضة دي يعيش.. هو انه يرتبط بجهاز غسيل الكلى طول عمره.. والحل الوحيد عشان يرتاح من الغسيل الكلوي ويعيش حياة شبه طبيعية.. هو إن حد يتبرع له بكليته.. والحوارات مع العائلات عشان نشرح لهم فوائد وخطورة التبرع بالكلية بتنتهي نهايات مختلفة جداً حسب ثقافة وارتباط كل أسرة.. وعوامل تانية كتير.. هنتكلم عنه بالتفصيل في حلقة ان شاء الله.. لكن.. هل لو - لاقدر الله - نصك التاني (زوجك أو زوجتك).. حصل له كده... هل ممكن تتبرع له (أو لها) بكليتك؟🤔 هل هتفكر مرة أو مرتين؟ ولا القرار محسوم عندك؟ طيب إيه هو قرارك؟؟ يهمنا فعلاً إننا نعرف الإجابة الحقيقية للسؤال ده .. ونعرف اخدت القرار بناءاً على إيه؟ #الدكتور #محمد_منصور",
    "Image": "https://static.wixstatic.com/media/557f08_62cb5d6160644061814d0c034b6576ff~mv2.jpg",
    "Excerpt": "مضطر أقول لحضرتك على خبر وحش🔴🔴... زوجتك جالها فشل كلوي مزمن.. وعشان تعيش.. لازم تعيش على جهاز غسيل الكلى بقية عمرها!!\" (أو زوجك جاله...",
    "Hashtags": "الدكتور,محمد_منصور",
    "View": 3,
    "url": "/post/أو-زوجك-جاله-فشل-كلوي",
    "Published Date": "2019-11-08T00:28:31Z"
  },
  {
    "Title": "ايه علاقة #التوتّر بالقولون؟ 🤕\nو ايه هو #القولون أصلًا؟ و ايه اللي بيحصل بالضبط؟",
    "Content": "ايه علاقة #التوتّر بالقولون؟ 🤕\nو ايه هو #القولون أصلًا؟ و ايه اللي بيحصل بالضبط؟ متلازمة #القولون_العصبي أو \"القولون\" اختصاراً هي مجموعة من الأعراض المُزمنة اللي بتيجي و تروح على فترات.. مُتأثّرةً ببعض العوامل اللي حنقولها دلوقتي..\n\n✔️ الأوّل كدا نعرف الأعراض دي عبارة عن ايه.. 🤔 🔴 آلام في البطن و تقلّصات أو مغص بيرتاح غالباً بعد دخول الحمّام..\n🔴 انتفاخ مزمن و غازات زائدة..\n🔴 أحياناً إسهال وأحياناً إمساك و أحيانًا الاثنين مع بعض بالتّبادل..\n🔴 الأعراض بتزيد في فترات الضغوط النفسية أو التوتر.. ✔️ طيب.. ليه الموضوع دا بيحصل..؟ ✋🏻 الحقيقة مافيش حاجة واضحة نقدر نقول إنّها السبب.. لإنّ في القولون العصبي.. جهاز القولون ( الأمعاء الغليظة ) بتكون سليمة في بنيتها.. على عكس أمراض ثانية أخطر زيّ مرض التهاب الأمعاء ( IBD )..\nالمشكلة في القولون العصبي بتكون في انقباض عضلات الأمعاء.. لإنّ الانقباضات دي هي اللي بتحرّك الأكل في الأمعاء.. فلمّا الانقباضة بتكون طويلة شوية بتأخر حركة الأمعاء و ساعتها يحصل الإمساك و الشعور بالتقلصات و الألم.. و لمّا تبقى قصيرة بتسرّع حركة الأمعاء فيحصل إسهال مع التقلّصات و الألم كمان.. طبعًا فيه عوامل أخرى كثير قد تكون مشاركة في حدوث القولون العصبي و لكن مش حنطوّل عليكم.. ✔️ التوتّر بقى و كمان بعض الأطعمة زيّ منتجات الألبان و الملفوف و القرنبيط و البروكلي و القمح و الأرزّ و الحبوب الكاملة ممكن تجعل الأعراض دي أكثر سوءاً في فترة حدوثها.. بس زي ما عرفنا مش هي اللي بتسببها.. هي فقط مُثيرات.. والمثيرات دي بتختلف من انسان للتاني.. وكل واحد بيكون غالباً عارف ايه اللي بيتعبه.. 🔴 عشان كدا يُنصح دائمًا بتعديل النظام الغذائي في فترة حدوث الأعراض.. نبعد عن الأطعمة اللي بتتعب..\n🔴 و نكثّر من السّوائل و الأطعمة الغنيّة بالألياف..\n🔴 و الطّبيب المختص حيوصف لنا دواء حسب العرض اللي بنعاني منه..\n🔴 و أخيراً ما تنسوش تمارسوا الرّياضة و تحصلوا على قدر كافي من النوم عشان تهدّوا التوتّر و القلق.. 😴💤 و دمتم أصحّاءَ و سالمين.. 🌸 #شير_في_الخير\n#طب_ولا_عك\n#مريم_جاسر",
    "Image": "https://static.wixstatic.com/media/557f08_edd558bcf965419685e5d8fdcc4667f1~mv2.jpg",
    "Excerpt": "ايه علاقة #التوتّر بالقولون؟ 🤕 و ايه هو #القولون أصلًا؟ و ايه اللي بيحصل بالضبط؟ متلازمة #القولون_العصبي أو \"القولون\" اختصاراً هي مجموعة...",
    "Hashtags": "التوتّر,القولون,القولون_العصبي,شير_في_الخير,طب_ولا_عك,مريم_جاسر",
    "View": 7,
    "url": "/post/ايه-علاقة-التوت-ر-بالقولون-و-ايه-هو-القولون-أصل-ا-و-ايه-اللي-بيحصل-بالضبط",
    "Published Date": "2019-11-08T00:28:31Z"
  },
  {
    "Title": "هل أول مايجيلك سخونية (حمى).. لازم تلحق تتعالج بدري وتاخد مضاد حيوي قوي عشان تخف بسرعة..صح",
    "Content": "أول مايجيلك سخونية (حمى).. لازم تلحق تتعالج بدري وتاخد مضاد حيوي قوي عشان تخف بسرعة.. صح؟؟ لأ .. طبعاً غلط!!🙂 لأن في أغلب الأحيان.. سبب الحمى بيكون فايروس وليس بكتيريا (في بعض الدراسات على الأطفال وصلت النسبة لأكثر من 86%) والفايروسات لا تستجيب للمضادات الحيوية طبعاً... يعني حضرتك.. كل اللي بتعمله إنك بتؤذي نفسك (أو طفلك مثلاً) بانك تخلي بكتيريا جسمه عندها مناعة للمضاد الحيوي اللي اخده.. و بتموت البكتيريا النافعة اللي في جسمه.. وبتصرف فلوسك عالفاضي.. ده غير الآثار الجانبية الكثيييييييييرة جداً للمضادات الحيوية.. اللي بتوصل في أحيان كتير لحساسية قد تكون مميتة زي متلازمة ستيفن جونسن مثلاً!! وكل ده بدون فايدة!! يبقى تعمل إيه لما تجيلك أو لطفلك - لاقدر الله - حمى؟ 1- اشرب سوائل كتير.. كتير .. كتييير.. 2- ارتاح.. الراحة مهمة جدا عشان جهازك المناعي يشتغل كويس.. وعشان تقلل التكسير (الميتابوليزم) في جسمك.. لأن الحرارة و العدوى.. الاتنين بيزودو التكسير.. 3- استعمل مسكن امن زي الباراسيتامول بجرعة كافية (مش قرص عند اللزوم!! لأنه مش هيعمل حاجة).. واستعمل مضادات الحساسية ومضادات الاحتقان اذا فيه اعراض رشح وغيره (إلا اذا عندك مانع طبي.. زي مثلاً تضخم البروستاتا عند الرجالة) 4- خلي أكلك صحي.. واشرب سوائل كتير (تاني 😊) 5- وأخيراً.. إذا بعد 3 أيام.. الحرارة لسة ما خفتش.. يبقى ده ممكن يكون عدوى بكتيرية .. أو فيروسية محتاجة علاج محدد.. هنا.. تزور الطبيب طبعاً.. 6- في كل الأحوال: إذا حسيت انك تعبان جداً.. او اذا ظهر طفح جلدي.. أو ترجيع (قيء).. أو صداع شديد .. أو فقدان للوعي.. أو تشنجات.. أو حصل نزيف في البول أو شفت دم في البراز.. أو أي علامة تانية غريبة عليك... لازم تراجع الطبيب فوراً وألف سلامة عليكم جميعا :) #شير_في_الخير #الدكتور #محمد_منصور",
    "Image": "https://static.wixstatic.com/media/557f08_62aaf5af911641af9fc523038235ef02~mv2.jpg",
    "Excerpt": "أول مايجيلك سخونية (حمى).. لازم تلحق تتعالج بدري وتاخد مضاد حيوي قوي عشان تخف بسرعة.. صح؟؟ لأ .. طبعاً غلط!!🙂 لأن في أغلب الأحيان.. سبب...",
    "Hashtags": "شير_في_الخير,الدكتور,محمد_منصور",
    "View": 8,
    "url": "/post/هل-أول-مايجيلك-سخونية-حمى-لازم-تلحق-تتعالج-بدري-وتاخد-مضاد-حيوي-قوي-عشان-تخف-بسرعة-صح",
    "Published Date": "2019-11-08T00:28:31Z"
  },
  {
    "Title": "كلمةبنستخدمها كتيرفى حياتنا اليوميةنسيت مفاتيح العربيةاو نسيت تبعت رسالة لحد بتقول انا عندى زهايمر!",
    "Content": "#الزهايمر..🤦‍♂️ كلمة بنستخدمها كتير فى حياتنا اليومية.. نسيت مفاتيح العربية.. او نسيت تبعت رسالة لحد.. بتقول انا عندى #زهايمر! بس فى الحقيقة الموضوع اخطر من كده بكثير!! مرض الزهايمر ده بيدمر خلايا المخ تدريجيا و بيتسبب فى موتها.. و الزهايمر من اهم اسباب ما يسمى ب #الخرف أهم عرض بنلاحظه على مريض الزهايمر هو فقدان و اضطراب فى الذاكرة و خصوصا للمواقف و النقاشات الحديثة.. ينسى هو أكل إيه أو عمل ايه الصبح أو حط هدومه أو مفاتيحه فين.. بالاضافة الى عدم اتزان الفكروعدم القدرة على اتخاذ قرارات صائبة.. وبيبدأ يحصل تغير ملحوظ فى تصرفات المريض و تعاملاته الاجتماعية.. لحد ما يفقد قدرته على الحفاظ على وضعه الاجتماعي.. فممكن يبدأ يلبس لبس مش مظبوط أو يقوم بأفعال غير لائقة.. مرض الزهايمر ليس له سبب واضح و صريح و لكن هناك عدة عوامل تؤدى لحدوث المرض و من اهمها: 1- العمر (وفقا لاخر دراسات منظمة الصحة العالمية) ثبت ان من كل 1000 شخص يتراوح عمرهم بين (74-65) عاما يتم تشخيص حالتين (84-75) عاما يتم تشخيص 11 حالة (اكثر من 85) عاما يتم تشخيص 37 حالة 2- العامل الوراثى - جينات معينة في عائلات معينة! 3- اصابات الرأس - وخصوصاً الخبطات المتكررة.. 4- بعض امراض القلب الصورة دى بتوضح الفرق بين مخ انسان طبيعى على يسار الصورة و مخ انسان مصاب بمرض الزهايمر و الذى سبب له ضمور فى خلايا المخ على يمين الصورة اخيرا بقا احنا منقدرش نمنع المرض ده بس نقدر نقلل نسبة حدوثه و ده ال هنعرفه بالتفصيل فى بوست قادم ان شاء الله 👨‍🔬 #الدكتور #طب_ولا_عك #زياد_منصور",
    "Image": "https://static.wixstatic.com/media/557f08_45467a2a0c154554b3432da47567d54c~mv2.jpg",
    "Excerpt": "#الزهايمر..🤦‍♂️ كلمة بنستخدمها كتير فى حياتنا اليومية.. نسيت مفاتيح العربية.. او نسيت تبعت رسالة لحد.. بتقول انا عندى #زهايمر! بس فى...",
    "Hashtags": "الزهايمر,زهايمر,الخرف,الدكتور,طب_ولا_عك,زياد_منصور",
    "View": 9,
    "url": "/post/كلمةبنستخدمها-كتيرفى-حياتنا-اليوميةنسيت-مفاتيح-العربيةاو-نسيت-تبعت-رسالة-لحد-بتقول-انا-عندى-زهايمر",
    "Published Date": "2019-11-08T00:28:31Z"
  },
  {
    "Title": "كل يوم بنسمع عن مريض توفى بسبب سكتة قلبية",
    "Content": "-كل يوم بنسمع عن مريض توفى بسبب سكتة قلبية -طب هى ايه السكتة القلبية ؟🤔 -دى حالة مرضية نتيجه اضطرابات فى كهرباء القلب تتسبب فى توقف وظائف القلب و التنفس و فقدان الوعى -السكتة القلبية دى من الحالات التى تستلزم التعامل معها بأسرع شكل عن طريق ال Cardiopulmonary resuscitation (CPR) لأنعاش القلب و الرئه و ده بيتم عن طريق الضغط على منطقة الصدر عدة مرات و الهدف الاساسى منه هو الحفاظ على سريان الدم للوصول الى المخ و اعادة التنفس للمريض -السكتة القلبية عادة بتحصل فجأة بس احيانا بيكون فى اعراض تدل عليها زى ايه؟؟؟ 1-ألم شديد فى منطقة الصدر 2-عدم انتظام النبض 3-النفس القصير 4-دوخة او اغماء بالتالى لو لاحظت اى عرض من الأعراض دى على نفسك او على شخص اخر اتصل بالاسعاف فى لحظتها و اعرف من اللينك فى اول تعليق ازاى تعمل الانعاش القلبى الرئوى -هتسأل نفسك.. ايه الفائدة من الكلام ده.....؟🤔🤔ببساطه تخيل انك من معلومة بسيطه زى دى ممكن تكون سبب فى انقاذ حياة انسان؛و الانسان ده ممكن يكون شخص قريب منك جدا و عزيز عليك شير و خلى غيرك يستفيد... #الدكتور #طب_ولا_عك #زياد_منصور",
    "Image": "https://static.wixstatic.com/media/557f08_5e6a7178088c4aab9e7485e036f2419f~mv2.png",
    "Excerpt": "-كل يوم بنسمع عن مريض توفى بسبب سكتة قلبية -طب هى ايه السكتة القلبية ؟🤔 -دى حالة مرضية نتيجه اضطرابات فى كهرباء القلب تتسبب فى توقف...",
    "Hashtags": "الدكتور,طب_ولا_عك,زياد_منصور",
    "View": 4,
    "url": "/post/كل-يوم-بنسمع-عن-مريض-توفى-بسبب-سكتة-قلبية",
    "Published Date": "2019-11-08T00:28:31Z"
  },
  {
    "Title": "فايروس سي بقى يعتبر مرض بيتعالج وبيخف تماما في العالم كله..",
    "Content": "فيه بوستات منتشرة على فيسبوك عن دكاترة (بيتقال انهم متخصصين - بدون أسماء) بيحذرو من علاج #فايروس_سي اللي بيستعمل في مصر إنه بيتسبب في #سرطان_الكبد.. وان \"إياكم تاخدو العلاج\"! و تعليقات لناس كتير بتأكد الموضوع.. من نوعية: \"أنا والدي اخد العلاج وخف من #الفايروس.. لكن بعدها جاله #كانسر في #الكبد ومات بسببه\" و\"حسبي الله ونعم الوكيل\" .. و\"العالم كله مستني نتيجة التجربة دي عشان هم بيجربو الدوا في المصريين\" .. الخ الخ.. بدون الدخول في تفاصيل كتير.. الكلام ده كله مش مظبوط! وسببه كان ان مجموعة من المرضى اتشخصوا بالمرض الخبيث بعد العلاج فعلا سنة 2017.. لكن مفيش دليل نهائيا ان العلاج له علاقة بالكانسر. العلاج اللي بيستعمل حاليا وبيجيب نتائج كويسة جداً ( #سوفالدي / #سوفوسبوفير) مش بيتجرب في #مصر ولا حاجة! ده بيستعمل من سنين في العالم كله بعد ما عدى على كل مراحل التجارب المعروفة ..في المعمل وعلى حيوانات وعلى بشر.. و مفيش أي دليل محترم انه بيسبب اي سرطان جديد.. المشكلة ان مرضى الفايروس الكبدي سي بيكونو معرضين أكثر من غيرهم لأورام الكبد نتيجة أسباب كتير مش مجالها هنا.. فبعضهم بيتشخص بالورم الخبيث للأسف بعد العلاج.. لكن ده كان هيحصل سواء اتعالج أو لأ.. والدراسات اللي اتعملت على ده مش قليلة.. خلاصة الكلام.. والسبب في البوست ده: فايروس سي بقى يعتبر مرض بيتعالج وبيخف تماما في العالم كله.. لو تعرف حد مش عايز يتعالج من الفايروس بسبب الخوف من السرطان.. اشرح له ان الموضوع مش صح.. وإنه لازم ياخد العلاج قبل ما الكبد يبوظ تماما! شير لو تعرف أي مريض بفايروس سي عشان الناس ماتضيعش على نفسها فرصة العلاج والفرصة في حياة طبيعية! الدكتور الحالات ال16 اللي تم تشخيصها بالكانسر في 2017 https://hrjournal.net/article/view/2064/1600 دراسة لأكثر من 33 ألف مريض تم علاجهم بيقول ان مفيش علاقة بين العلاج وبين الكانسر https://www.ncbi.nlm.nih.gov/pubmed/30142097 #شير_في_الخير #الدكتور #طب_ولا_عك",
    "Image": "https://static.wixstatic.com/media/557f08_255c65194a374daab5454e4f1b9458a7~mv2.jpg",
    "Excerpt": "فيه بوستات منتشرة على فيسبوك عن دكاترة (بيتقال انهم متخصصين - بدون أسماء) بيحذرو من علاج #فايروس_سي اللي بيستعمل في مصر إنه بيتسبب في...",
    "Hashtags": "فايروس_سي,سرطان_الكبد,الفايروس,كانسر,الكبد,سوفالدي,سوفوسبوفير,مصر,شير_في_الخير,الدكتور,طب_ولا_عك",
    "View": 5,
    "url": "/post/فايروس-سي-بقى-يعتبر-مرض-بيتعالج-وبيخف-تماما-في-العالم-كله",
    "Published Date": "2019-11-08T00:28:31Z"
  },
  {
    "Title": "طبيب القلب المزيف رامي اسماعيل مرتضي منصور الطب يديو باداء تمئيلي اوفر بيستغيث باكيا برئيس",
    "Content": "عار الطب المصري.. رامي اسماعيل.. طبيب القلب المزيف رامي اسماعيل (مرتضي منصور الطب) يديو باداء تمئيلي اوفر بيستغيث باكيا برئيس الجمهورية . 3 خلاصته انه اه مش مساعد مجدي يعقوب ولا اخصائي ولا يحمل شهادات الا شهادة التخرج من كلية الطب ... لكن اناشدك سيادة الرئيس تتدخل وتنصفي وتخليهم يسيبوني اشتغل استشاري امراض قلب الكشف العادي 2000 جنيه والمستعجل 3000 جنيه واستشارة :0/ا جنيه بخلاف الفحوصات .. والنكته اخر الفيديو بيقول سيبوني اخد ماجستير في مصر وانا حسافر بعد كده ومش حتشوفوني تاني .. ايه ده مش كنت يتقول انك معاك خمس زمالات اجنبيه ما تسافر بيهم واشتغل بره في اي دولة منهم مستني ليه ماجستير من مصر الخلاصه انه عارف ان بره لو اشتغل اخصائي قلب بالبكاريوس حيستجن تاني يوم لكن في مصر يشتغل 8 سنين ولما يتفضح يطلع فيديو يعيط",
    "Image": "https://static.wixstatic.com/media/557f08_4e6080b2f9f64bd0aac5302c1f43ed64~mv2.jpg",
    "Excerpt": "عار الطب المصري.. رامي اسماعيل.. طبيب القلب المزيف رامي اسماعيل (مرتضي منصور الطب) يديو باداء تمئيلي اوفر بيستغيث باكيا برئيس الجمهورية ....",
    "Hashtags": "",
    "View": 8,
    "url": "/post/طبيب-القلب-المزيف-رامي-اسماعيل-مرتضي-منصور-الطب-يديو-باداء-تمئيلي-اوفر-بيستغيث-باكيا-برئيس",
    "Published Date": "2019-11-08T00:28:31Z"
  },
  {
    "Title": "مؤسسة مجدي يعقوب  يؤكدان ان المدعو رامي اسماعيل لم يسبق له العمل أو التدريب",
    "Content": "مؤسسة مجدي يعقوب لأمراض و أبحاث القلب و مركز أسوان يؤكدان ان المدعو رامي اسماعيل لم يسبق له العمل أو التدريب بأى شكل أو صفة مع د. مجدي يعقوب أو فريقه سواء داخل مصر أو خارجها. و المؤسسة اذ تؤكد حرصها على تشجيع اللأطباء الشباب و منحهم فرص للتفوق و الابداع فانها تؤكد أيضا و بقوة أن ذلك ينبغي ان يتم في الأطر الأكاديميه و التدريبيه السليفه المتعارف عليها عالميا و تحت الاشراف و التوجيه الدقيقين بما أمراض و جراحات القلب هما تخصصين دقيقين يستدعيان دراسة و تدريب لمدد طويلة بعد التخرج (أكثر من 8 سنوات عادة) لاكتساب الحد الأدنى من التدريب و المعرفة اللازمين لتقديم الخدمة الطبية الامنه. المؤسسة تنصح المرضى بتحري الدقة في اختيارهم لمن يلجأون لهم لتلقي العلاج و تؤكد أنها لحرصها على سلامة المرضى و شرف المهنة ستقوم - بالتعاون مع المؤسسات الطبية المصرية العريقة و الزملاء اللأفاضل - باتخاذ كافة الاجراءات النقابية و القانونية ضد كل من تسول له نفسه بالاتجار بالام المرضى و النصب عليهم.",
    "Image": "https://static.wixstatic.com/media/557f08_cb2e970016be47a48ab70c360cdce119~mv2.jpg",
    "Excerpt": "مؤسسة مجدي يعقوب لأمراض و أبحاث القلب و مركز أسوان يؤكدان ان المدعو رامي اسماعيل لم يسبق له العمل أو التدريب بأى شكل أو صفة مع د. مجدي...",
    "Hashtags": "",
    "View": 4,
    "url": "/post/مؤسسة-مجدي-يعقوب-يؤكدان-ان-المدعو-رامي-اسماعيل-لم-يسبق-له-العمل-أو-التدريب",
    "Published Date": "2019-11-08T00:28:31Z"
  },
  {
    "Title": "عمرك ما قست ضغطك ولا مرة ركز معايا اذا كنت بتدخن",
    "Content": "السلام عليكم ورحمة الله وبركاته قعدت وقت طويل أفكر أكتب عن ايه واختيار الموضوع شيء بالنسبة لي أشوفه صعب فممكن بعد كدا ان شاء الله قبل ما أبتدي في كتابة موضوع أعمل استفتاء صغير كدا تشاركونا فيه كالعادة تختاروا فيه موضوع الشهر من بين مواضيع أكون محتار ايه ممكن يفيدكم أكتر .... ديموقراطية وكدا يعني 😁 وبما اني قضيت وقت كتير في التفكير فالمرة دي هستأذنكم هكتب في موضوع انا شخصيا اتعرضت لشيء مشابه له في الفترة الأخيرة .... اذا انت فوق سن ال 18 سنة ولم تصنف بعد من كبار السن (بلاش الابتسامة دي وما تفهم غلط ) وعمرك ما قست ضغطك ولا مرة ... ركز معايا اذا كنت : · بتدخن . · عندك سمنة او زيادة وزن. · اعمالك مكتبية وقليل الحركة وبتبعت حد يجيب لك ريموت التليفزيون زي حالاتي. · عندك في اسرتك حد بيتعالج من ضغط الدم المرتفع. · بتتعالج من اي مرض مزمن زي مثلا مرض السكرى . · طول ما انت ماشي عمال تاكل اكل جاهز مليء بالصوديوم. واذا حتي مش عندك كل ده فركز معايا برضه لانك اكيد تعرف حد يهمك وعاوز تفيده بأي معلومة. من قبل سنوات كانت المنظمات العالمية المعتمدة المهتمة بأمراض ضغط الدم تقسم الناس الي قسمين : · مريض بضغط الدم المرتفع فيبتدى له علاج اذا كان ضغطه الاول (الانقباضي) وده الرقم اللي فوق وده بيقيس الضغط في شرايينك لما يدق قلبك اكتر من 140 ملليمترا زئبقيا (مم زئبق) او ان ضغطه الثاني (الانبساطى) وده الرقم اللي تحت وده بيقيس ضغط الدم قي شرايينك ما بين دقات قلبك ودى الفترة نفسها اللي بتتغذي فيها عضلة القلب يكون اكثر من 90 ملليمترا زئبقيا (مم زئبق) او ان الاتنين مع بعض يكونوا مرتفعين فوق الارقام دى وده يبتدى علاج غير دوائي مع او بدون علاج دوائي. · انسان طبيعي ضغوطه الاثنين تحت الارقام المذكورة دي. بس للأسف مع الوقت نفس المنظمات دي اكتشفت بناءا علي دراسات قعدت سنين ان فيه مجموعة من الناس الاصحاء من القسم الاول بيكون ضغطهم اعلي شوية من غيرهم بيصابوا بمرض فرط ارتفاع ضغط الدم مع الوقت فظهر ما يعرف بمصطلح \" ما قبل ارتفاع ضغط الدم\". ما قبل ارتفاع ضغط الدم هو ان الضغط الانقباضي يتراوح ما بين 120 الي 139 مم زئبق أو ان الضغط الانبساطي يتراوح ما بين 80 الي 89 مم زئبق وفي الغالب بيتم اكتشافه بالصدفة أثناء كشف عند طبيب لسبب اخر او حتي قياسه في صيدلية (احنا مش هنجيب سيرة المرافقين عشاق قياس الضغط هنا J ) وعلي فكرة حتي مرض ضغط الدم المرتفع بذات نفسه في اغلب الاحيان ماله اعراض وبيتم اكتشافه صدفة وده بيخلي كتير من الناس للاسف تيجي بمضاعفاته بعد كدا بدون ما تكون عارفه اصلا ان عندها فرط ارتفاع ضغط الدم. عوامل الخطورة المرتبطة بظهور ما قبل ارتفاع ضغط الدم او ضغط الدم المرتفع قلناها فوق بس نعيدها لان في الاعادة افادة : · التدخين. · النساء بعد سن 65 سنة والرجال في منتصف العمر. النساء طول ما عندها الدورة الشهرية هرمون الاستروجين شغال وبيحمي القلب والشرايين وبالتالي بيكونوا اقل عرضه لامراض القلب وضغط الدم المرتفع . · اصحاب البشرة السوداء ...للاسف الناس دي بيبقي عندها النظام اللي بيحافظ علي ضغط دمنا اذا لا قدر الله انخفض ونسبة الميه في دمنا اذا لا قدر الله قلت لاي سبب نشيط اكثر من اللازم فالدراسات اكدت ان ذوي البشرى السمراء بيجيلهم ضغط اكتر وفي سن اصغر من اصحاب البشرة البيضاء. · تاريخ عائلي بالاصابة بضغط الدم المرتفع في الاسرة الواحدة يعني اذا الاب او الام او الاخ او الاخت. · زيادة الوزن والسمنة وقلة الحركة ....نداء الي اصحاب الكروش المتينة ....نزل كرشك لو سمحت مش تشفطه لا نزله بالرياضة والنظام الغذائي الصحيح ...فواكه وخضراوات كتير كربوهيرات ودهون اقل (راجع الجروب عن موضوع الدايت). الموضوع بسيط اذا كتلة جسمك زادت فانسجتك هتحتاج اكسجين اكتر فالدم هيندفع في شرايينك بشكل اقوي ويبقي فيه ضغط اكبر علي جدران شرايينك والجدران دي مش هتسكت لازم تنشف كدا وتسترجل في مواجهة الضغط ده وبالتالي يحصل تصلب الشرايين وبعدين الضغط يبدأ يعلى. · النظام الغذائي كثير الملح (الصوديوم) .... العالم كله رايح دلوقت في سكة ان حتي الميه تبقي قليلة الصوديوم. · بعض الامراض المزمنة زي امراض الكلى والسكرى او انقطاع النفس اثناء النوم او امراض الغدة الدرقية (غدة بالرقبة تفرز هرمون النشاط) او الكظرية (غدة فوق الكلي بتفرز مجموعة مهمة من الهرمونات منها الكورتيزون) او تصلب الشرايين نتيجة الدهون الزايدة. · بعض الادوية اللي بتستخدم بدون اي وعي زي مسكنات الالم ومضادات الاحتقان. ومن الادوية المشهورة كمان حبوب منع الحمل . السؤال المهم ليه مهم اكتشاف مرحلة ما قبل ارتفاع ضغط الدم ؟؟؟ الحقيقة ان ما قبل ارتفاع ضغط الدم لا يسبب مضاعفات انما هو جرس انذار لتغيير نظام الحياة الي نظام صحي والا بيتطور الي فرط ارتفاع ضغط الدم وممكن بدون ما يشعر الشخص يدخل في مضاعفات ارتفاع ضغط الدم من نوبات قلبية وفشل القلب والسكتة الدمغية والفشل الكلوي. نصيحتي لك · بطل تدخين . · العب رياضة او اتحرك . · كل صح وقلل الملح. · حافظ علي وزن صحي او نزل وزنك. · الدوا اللي تاخده باشراف طبيب. · قيس ضغطك كل سنتين مرة لو ما عندك ما قبل ارتفاع ضغط الدم ولو عندك او عندك اي مرض مزمن خلي القياسات متكررة علي فترات متقاربة. اذا عجبك الموضوع دوس لايك وشاركه واذا ما عجبك قلنا اقتراحك عشان يعجبك المرة الجاية #حافظ_علي_ضغط_دمك\n#طب_ولا_عك\n#الدكتور",
    "Image": "https://static.wixstatic.com/media/557f08_6eb30627b0e94e1a8836365e78a20fba~mv2.jpg",
    "Excerpt": "السلام عليكم ورحمة الله وبركاته قعدت وقت طويل أفكر أكتب عن ايه واختيار الموضوع شيء بالنسبة لي أشوفه صعب فممكن بعد كدا ان شاء الله قبل ما...",
    "Hashtags": "حافظ_علي_ضغط_دمك,طب_ولا_عك,الدكتور",
    "View": 11,
    "url": "/post/عمرك-ما-قست-ضغطك-ولا-مرة-ركز-معايا-اذا-كنت-بتدخن",
    "Published Date": "2019-11-08T00:28:31Z"
  },
  {
    "Title": "انتشرت المعلومة الخاطئة دي .. اللي ليس لها أي اساس على بعض صفحات الفيس بوك وبتتبعت على الواتساب",
    "Content": "انتشرت المعلومة الخاطئة دي .. اللي ليس لها أي اساس على بعض صفحات الفيس بوك وبتتبعت على الواتساب.. بغض النظر عن انه فيه أكثر من ١٠ الاف دكتور جوبتا في العالم.. والله أعلم دي صورة مين منهم او من غيرهم.. فلا مزج الليمون او اي فاكهة بالماء (او مايسمى بالديتوكس) ثبت له اي فايدة حقيقية بناءا على اي دراسة معتبرة!! ولا زيت جوز الهند ثبت له دور واضح في محاربة خلايا السرطان! الاثنين لهم فوائد طبعا.. لكن ليس لها علاقة واضحة بالسرطانات.. غير طبعا ان البوست بيديك ضمانه بعدم حدوث السرطان لو بتعمل كده.. مع ان الشخص اللي مالف البوست ممكن يكون حاليا محجوز في مستشفى بيتعالج من سرطان!! ومفيش أي شيء في العالم - حاليا - يضمن لك عدم حدوث سرطان! ربنا يعافينا ويعافيكم.. من الأمراض.. ومن الجهل 🙂 #طب_ولا_عك\n#الدكتور\n#محمد_منصور",
    "Image": "https://static.wixstatic.com/media/557f08_ba3fdb4443654f06afc2f61ca1eb920b~mv2.jpg",
    "Excerpt": "انتشرت المعلومة الخاطئة دي .. اللي ليس لها أي اساس على بعض صفحات الفيس بوك وبتتبعت على الواتساب.. بغض النظر عن انه فيه أكثر من ١٠ الاف...",
    "Hashtags": "طب_ولا_عك,الدكتور,محمد_منصور",
    "View": 6,
    "url": "/post/انتشرت-المعلومة-الخاطئة-دي-اللي-ليس-لها-أي-اساس-على-بعض-صفحات-الفيس-بوك-وبتتبعت-على-الواتساب",
    "Published Date": "2019-11-08T00:28:31Z"
  },
  {
    "Title": "انتشر مؤخرا الكلام ده عن الكوليسترول",
    "Content": "انتشر مؤخرا الكلام ده عن الكوليسترول.. 👇 وناس كتير بتشيره بحسن نية - ومنهم أطباء - مع إنه كلام مش صح وليس له أساس.. ده حد مألف الكلام وناسبه لدكتور جورج مان.. مع ان نتيجة الدراسة اللي الكلام عنها غير كده تماما! اسم الدراسة واسم الطبيب بس هم اللي صح.. كل ما عدا ذلك عكس الحقيقة وعكس ما اثبتته عشرات الدراسات .. بما فيها فرامينجهام ستادي اللي بقالها حوالي ٥٠ سنة شغالة.. الخلط اللي بيخلي البعض يقول الكلام ده أحيانا .. هو بداية اتهام الكاربوهايدرات بمشاكل الصحة كلها بدلا من الدهون.. ولكن طبعا لا تزال النتيجة النهائية هي ان الكوليسترول هو اللي بيترسب في الاوعية الدموية والقلب .. والظريف ان اللي كاتب الكلام وصل بيه الفتي انه يقول ان مفيش حاجة اسمها LDL & HDL!! زي ماييجي واحد شايف ان الشمس مالهاش دور في سرطان الجلد.. فيقول لحضرتك ان مفيش حاجة اسمها شمس!! 😅 خلينا نأكد تاني: الكوليسترول لازال مضر جدا.. وعلاج ارتفاع الدهون لازال بينقذ بشر كتير من جلطات القلب والمخ وغيرهم!! #طب_ولا_عك #الدكتور #محمد_منصور #نسبة_الكوليسترول_الطبيعية #الكوليسترول *** البوست الأصلي اللي الناس بتشيره: *الكوليسترول* أزيل رسميا من قائمة المواد الضارة للجسم. اعترفت حكومة الولايات المتحدة الامريكية أخيراً أن الكوليسترول ليس مصدرا من مصادر القلق. وعليه فقد تم الغاء التحذير عنه والذي كان موجودا منذ السبعينيات لتجنب أمراض القلب والشرايين المسدودة. وهذا يعني أن البيض والزبدة ومنتجات الألبان الكاملة الدسم والمكسرات وزيت جوز الهند واللحوم قد تم تصنيفها الآن على أنها *آمنة* وتمت إزالتها رسميًا من قائمة الاغذية ذات الضرر لصحة الانسان. كما ذكرت وزارة الزراعة الأمريكية ، المسؤولة عن تحديث البيانات التوجيهية الغذائية بانها لن تحذر الناس من تناول الأطعمة عالية الكوليسترول ، وسوف تركز بدلا من ذلك على السكر باعتباره المادة الرئيسية المقلقة للصحة. قال طبيب القلب الأمريكي ستيفن نيسن: إنه القرار الصحيح. _ لقد حصلنا على إرشادات غذائية خاطئة. لقد كانوا مخطئين منذ عقود \". لقد كان المفهوم الخاطئ انه عندما نتناول المزيد من الأطعمة الغنية بهذا المركب ، تصبح أجسامنا أقل نموا. وإذا حرمنا أنفسنا من الأطعمة التي تحتوي على نسبة عالية من الكولسترول - مثل البيض والزبدة والكبد - فإن جسمنا ينمو. الحقيقية عن الكولسترول انه يتم إنتاج معظمه في اجسادنا من قبل الكبد. يتكون العقل في المقام الأول من الكوليسترول. من الضروري أن تعمل الخلايا العصبية. الكولسترول هو الأساس لإنشاء جميع هرمونات الستيرويد ، بما في ذلك هرمون الاستروجين ، التستوستيرون ، والكورتيكوستيرويدات. * ارتفاع الكوليسترول في الجسم هو مؤشر واضح يدل على أن الكبد في صحة جيدة. الدكتور جورج مان مدير مساعد في دراسة فرامنغهام عن حدوث وانتشار مرض القلب والأوعية الدموية (CVD) وعوامل الخطر فيها: الدهون المشبعة والكولسترول في النظام الغذائي ليست هي السبب في مرض القلب التاجي. * هذه الأسطورة هي أعظم خدع القرن ، الكوليسترول هو أكبر خدعة طبية في كل العصور * لا يوجد شيء مثل * الكوليسترول السيئ * لذلك يمكنك التوقف عن محاولة تغيير مستوى الكوليسترول الخاص بك. تثبت الدراسات أنه بدون شك، الكوليسترول لا يسبب أمراض القلب ، ولن يمنع نوبة قلبية. غالبية الناس الذين لديهم نوبات قلبية لديهم مستويات كولسترول طبيعية. Cholesterol* is finally officially removed from Naughty List. The US government has finally accepted that *cholesterol* is not a _nutrient of concern_. *doing a U-turn* on their warnings to us to stay away from high-cholesterol foods since the 1970s to avoid heart disease and clogged arteries. This means eggs, butter, full-fat dairy products, nuts, coconut oil and meat have now been classified as *safe* and have been officially removed from the _nutrients of concern_ list. The US Department of Agriculture, which is responsible for updating the guidelines every five years, stated in its findings for 2015: \"Previously, the Dietary Guidelines for Americans recommended that cholesterol intake be limited to no more than 300 mg/day. \"The 2015 DGAC will not bring forward this recommendation because available evidence shows no appreciable relationship between consumption of dietary cholesterol and serum (blood) cholesterol, consistent with the AHA/ACC (American Heart Association / American College of Cardiology) The Dietary Guidelines Advisory Committee will, in response, no longer warn people against eating high-cholesterol foods and will instead focus on sugar as the main substance of dietary concern. US cardiologist Dr Steven Nissen said: _It's the right decision_. _We got the dietary guidelines wrong. They've been wrong for decades_.\" When we eat more foods rich in this compound, our bodies make less. If we deprive ourselves of foods high in cholesterol - such as eggs, butter, and liver - our body revs up. The Real Truth about Cholesterol. The majority of the cholesterol in you is produced by your liver. Your brain is primarily made up from cholesterol. It is essential for nerve cells to function. Cholesterol is the basis for the creation of all the steroid hormones, including estrogen, testosterone, and corticosteroids. *High cholesterol in the body is a clear indication which shows the liver of the individual is in good health.* Dr. George V. Mann M.D. associate director of the Framingham study for the incidence and prevalence of cardiovascular disease (CVD) and its risk factors states: _Saturated fats and cholesterol in the diet are not the cause of coronary heart disease. *That myth is the greatest deception of the century, perhaps of any century*_ *Cholesterol is the biggest medical scam of all time* There is no such thing as *bad Cholesterol* So you can stop trying to change your Cholesterol level. Studies prove beyond a doubt, cholesterol doesn't cause heart disease and it won't stop a heart attack. *The majority of people that have heart attacks have normal cholesterol levels.* OUR BODY NEEDS 950 mg OF CHOLESTEROL FOR DAILY METABOLISM AND THE LIVER IS THE MAIN Producer. ONLY 15% OF CHOLESTEROL IS BEING DONATED BY THE FOOD WE EAT. If the fat content is less in our food we eat, our liver Got to work more to maintain the level at 950 mg. *If the cholesterol level is high in our body, it shows the liver is working perfect.* Experts say that there is nothing like LDL or HDL. ………….. ….. *Cholesterol is not found to create block any where in human body*. Please share the recent facts about CHOLESTEROL",
    "Image": "https://static.wixstatic.com/media/557f08_27432f3c58cb4081ad3df3e740481473~mv2.jpg",
    "Excerpt": "انتشر مؤخرا الكلام ده عن الكوليسترول.. 👇 وناس كتير بتشيره بحسن نية - ومنهم أطباء - مع إنه كلام مش صح وليس له أساس.. ده حد مألف الكلام...",
    "Hashtags": "طب_ولا_عك,الدكتور,محمد_منصور,نسبة_الكوليسترول_الطبيعية,الكوليسترول",
    "View": 7,
    "url": "/post/انتشر-مؤخرا-الكلام-ده-عن-الكوليسترول",
    "Published Date": "2019-11-08T00:28:31Z"
  },
  {
    "Title": "مين اكثر الناس عرضه للاصابة بالفيرس الكبدي سي وايه الفرق بين مجرد التعرض للفيرس والاصابة الحقيقية به",
    "Content": "اهلا بيكم تاني يا تري قرأت البوست اللي فات وعرفت مين اكثر الناس عرضه للاصابة بالفيرس الكبدي سي وايه الفرق بين مجرد التعرض للفيرس والاصابة الحقيقية به ! اذا قرأت البوست اللي فات وفهمته وعملت لايك وشير كمل معايا في البوست ده واذا فاتك البوست اللي فات ارجعله بسرعة كدا وتعالي الحقنا هنا . دلوقت وبعد ما اتأكد الشخص من اصابته الفعلية بالفيرس الكبدي سي فالخطوة الجاية تكون تحضيره لمرحلة العلاج وده بيكون بعدة تحاليل : فباستخدام نوع اخر من تفاعل البلمرة المتسلسل (pcr) ممكن نعرف كمية الفيرس اللي موجودة في الدم (الحمل الفيروسي) و كمان نعرف النمط الجيني للفيرس . صعبة كلمة النمط الجيني دي ! طيب ركز معايا ثواني كدا فيرس سي له ست اشكال مختلفة علي حسب منطقة العالم اللي انت عايش فيها يعني في مصر مثلا النمط الجيني الرابع هو المنتشر والانماط دي مهم اننا نعرفها لان دي بتعرفنا مدي شراسة الفيرس واستجابته للعلاج بعد كدا وبعد ظهور مضادات الفيروسات الجديدة بقي النمط الحيني للفيرس اللي بيحدد انواع الادوية اللي انت هتاخدها بالظبط. كان زمان لازم يتعمل عينة كبدية (ياخدو حتة صغيرة جدا من الكبد) باستخدام ابره تدخل عن طريق الجلد (percutaneous) او عن طريق وريد من اوردة الرقبة الوداجية ( trans jugular vein) عشان يشوفو فيها نسبة التليف والتشمع في الكبد اللي علي اساسها بيتحدد العلاج هيبدأ ولا لا وفيه نفع منه ولا لا. دلوقت الموضوع بقي اسهل من كدا بكتير يمكن اكثر تكلفة انما اكثر امانا وخصوصا ان مرضي الكبد عرضة اكثر من غيرهم للنزيف وده باستخدام حاجة من اتنين : * ‫التصوير الإلستوجرافي بالرنين المغناطيسي (MRE): وده بيجمع بين تقنية التصوير بالرنين المغناطيسي والنماذج التي تتكون بالموجات الصوتية اللي بتنعكس من الكبد عشان يبقي عندنا خريطة مرئية تبين تدرجات الصلابة في جميع أجزاء الكبد. و كل ما درجة الصلابة تزيد معناه ان الجزء ده متليف بصورة اكبر. ‬ * ‫التصوير الإلستوجرافي العابر: وده نوع من التصوير بالموجات فوق الصوتية فيها الاهتزازات بتنتقل إلى الكبد وتتقاس سرعة انتشارها من خلال أنسجة الكبد لتحديد مدى صلابتها.‬ وبعد ما عرفنا الحمل الفيروسي والنمط الجيني للفيرس وحالة الكبد من حيث درجة التليف والتشمع بيكون عند الطبيب صورة كاملة يقدر يحدد من خلالها اذا هيبتدي العلاج او لا واذا هيبتديه هيبتدي باي بروتوكول وده هنعرف عنه نبذة في المرة الجاية. اذا عجبك البوست اعمل لايك وشير واذا ما عجبك شاركنا رأيك عشان المرة الجاية يعجبك 🌹🌹 #الدكتور.\n#طب_ولاعك.\n#محمد_عبد_السلام.",
    "Image": "https://static.wixstatic.com/media/557f08_d348af62858a4f4598cfda6a58b7d70a~mv2.jpg",
    "Excerpt": "اهلا بيكم تاني يا تري قرأت البوست اللي فات وعرفت مين اكثر الناس عرضه للاصابة بالفيرس الكبدي سي وايه الفرق بين مجرد التعرض للفيرس والاصابة...",
    "Hashtags": "الدكتور,طب_ولاعك,محمد_عبد_السلام",
    "View": 3,
    "url": "/post/مين-اكثر-الناس-عرضه-للاصابة-بالفيرس-الكبدي-سي-وايه-الفرق-بين-مجرد-التعرض-للفيرس-والاصابة-الحقيقية-به",
    "Published Date": "2019-11-08T00:28:31Z"
  },
  {
    "Title": "فيرس التهاب الكبد الوبائي سي مهم انك تعرف فيه نقط كدا تكفيك لثقافتك الشخصية وتساعد بيها اللى حوليك.",
    "Content": "وانت بتسمع التلفزيون!! او بتقرأ الاخبار!! او حتي كنت ماشي في الشارع كدا و لمحت يافطة !!! عن \"حملة مصر بدون فيرس سي \" جربت تسأل نفسك هي الحملة دى لمين ؟ طب ما سألتش نفسك مرة هو امتي لازم احلل ؟ ولا جه في دماغك يوم كدا مين دول اللي بيتكلمو عنهم ؟ وهو انا وانت (بعد الشر يعني ) ممكن نكون اتعرضنا للفيرس سي واحنا مش عارفين ؟ النهاردة هنتكلم عن فيرس التهاب الكبد الوبائي سي .....موضوع مهم انك تعرف فيه نقط كدا تكفيك لثقافتك الشخصية وتساعد بيها اللى حوليك. بص يا سيدى لو تعرف حد فيه أي حاجة من اللى جاي ده ابعته علي اقرب معمل يروح يعمل التحاليل اللي هنكتبها لك ونشرحهالك دي : • بياخد او اخد أدوية غير مشروعة عن طريق الحقن الوريدى او الاستنشاق ولو حتي جربها مرة واحدة. • واحد رايح لدكتور بيشتكي من اي حاجة وفي التحاليل الروتينية بتاعته كانت وظائف الكبد عالية بدون تفسير. • الاطفال اللي أمهاتهم مصابين بالتهاب الكبد سي او شركاء العلاقة الجنسية لاشخاص مصابين بالتهاب الكبد سي. • الناس اللى بتشتغل في المجال الصحي المعرضيين لمشتقات الدم المختلفة والوخز بالابر. • اذا كان مصاب بمرض يخليه ينقل دم كتير زي مرضى انيميا البحر المتوسط . • بيغسل كلي. • كان شقي حبتين ودخل السجن قبل كدا. • اللي اكتشفو انه عنده فيرس نقص المناعة ( الايدز). • اي حد عمل عمليات قبل سنة 1992. طيب الشخص اللي عرفناه ده.. هيبتدي منين ؟؟! اول حاجة خالص بيتعمل له تحليل نشوف اذا هو فعلا اتعرض لفيرس سي ولا لا وده عن طريق قياس نسبة الاجسام المضادة اللي كونها الجسم لفيرس سي صعبة!!! طيب بص ركز معايا.. أي حاجة بتدخل الدم بتقراها نوع من انواع كريات الدم البيضاء وتتعرف عليها واول ما تفسرها انها جسم غريب كفيرس او بكتريا تبدأ تدى اشارات لخلايا تانية تحاول تأكلها وتبلعها وتدى اشارات كمان لخلايا تالتة تطلع اجسام مضادة للجسم ده والاجسام المضادة دى فيه منها بيختفي بعد فترة ويروح او انه يفضل في الجسم دليل علي ان الجسم الغريب ده قد مر من هنا وكأنه حفر اسمه علي حيطة للذكرى مثلا . الاجسام المضادة اللى يكونها الجسم ضد الفيرس الكبدى سي بتفضل في الجسم مش بتروح .. فاذا الاجسام المضادة طلعت ايجابية.. يبقي الخطوة اللي بعدها هو الكشف عن الفيرس نفسه في الدم بحاجة كدا اسمها العربي مكلكع شويتين: \"تفاعل البلمرة المتسلسل\" (PCR). اذا تحليل تفاعل البلمرة المتسلسل (PCR) طلع ايجابي.. فده تأكيد لوجود الاصابة بفيرس سي .. مش بس مجرد تعرض عابر للفيرس. ومن هنا هنبتدى نعمل تحاليل اضافية عشان نحضر المريض للعلاج. وده الل هنعرفه في مرة تانية . اذا عجبك الاسلوب دوس لايك وشير واذا ما عجبكش دوس لايك وقولنا نغيره ازاي عشان بعدكدا يعجبك #الدكتور #طب_ولا_عك #فيرس_سي #محمد_عبد_السلام",
    "Image": "https://static.wixstatic.com/media/557f08_d348af62858a4f4598cfda6a58b7d70a~mv2.jpg",
    "Excerpt": "وانت بتسمع التلفزيون!! او بتقرأ الاخبار!! او حتي كنت ماشي في الشارع كدا و لمحت يافطة !!! عن \"حملة مصر بدون فيرس سي \" جربت تسأل نفسك هي...",
    "Hashtags": "الدكتور,طب_ولا_عك,فيرس_سي,محمد_عبد_السلام",
    "View": 3,
    "url": "/post/فيرس-التهاب-الكبد-الوبائي-سي-مهم-انك-تعرف-فيه-نقط-كدا-تكفيك-لثقافتك-الشخصية-وتساعد-بيها-اللى-حوليك",
    "Published Date": "2019-11-08T00:28:31Z"
  },
  {
    "Title": "ازاي احرق سعرات زيادة من غير ما اتعب",
    "Content": "طلب بسيط: لو استفدت من البوست اعمله شير عشان غيرك يستفيد\n#شير_في_الخير 📷:) عشان محدش يقول محدش قاللي\n\nنكمل كلامنا بتاع اليومين اللي فاتوا * ازاي احرق سعرات زيادة من غير ما اتعب ؟ اقولك يا سيدي انت ممكن تشترك في الجيم بس للأسف ده مش هيجيب نتيجة و لا يحرق سعرات غير لما تنزل فعلا تروح الجيم 😅\nو الحاجة الوحيدة اللي هتتحرق من الاشتراك في الجيم غالبا هبيقى دمك بعد ما تدفع اشتراك الجيم *طيب ايه الحل؟\nالحل ياسيدي اني هاكتبلك السعرات اللي بتحرقها كل يوم في الانشطة العادية و انت شوف ايه اللي بتحب تعمله في الانشطة دي و زود المدة اللي هتمارس النشاط ده فيه ملحوظة مهمة: ده متوسط اللي بيحرقه الشخص متوسط الوزن في نصف ساعة من ممارسة النشاط ده النوم 23 سعر حراري\nمشاهدة التلفزيون 28 سعر حراري (لو بتشجع الزمالك غالبا هتحرق أكثر 🤣)\nالقراءة جلوسا 42 سعر\nالوقوف في الطابور 47 سعر\nالطهي 93 سعر\nالتسوق في الهايبر ماركت بعربية التسوق 130 سعر\nالحركة العاددية 130 سعر\nاللعب مع اطفالك 149 سعر\nتنظيف البيت 167 سعر\nتحريك العفش 223 سعر\nتصليح السيارة 112 سعر\nشغل السباكة او الكهرباء في البيت 112 سعر\nشيل السجاجيد 167 سعر\nالشغل على الكومبيوتر 51 سعر\nشغل المكتب الخفيف 56 سعر طيب لو ربنا كرمك و قررت تعمل رياضة\nبص يا سيدي كل نص ساعة هتحرق الاتي\nرفع اثقال 112 سعر\nتمارين خفيفة 205 سعر\nتمارين عنيفة 260 سعر\nقيادة الدرجة 260 سعر\nبلياردو 93 سعر\nبولينج 112 سعر\nمشي 149 سعر\nمشي سريع 186 سعر\nسباحة 223 سعر\nكرق قدم 260 سعر\nجري 298 سعر\nنط الحبل (ركز في دي قوي) 372 سعر 😯 (ايوة زي ما سمعت كده) *طيب أنا كشخص عادي محتاج احرق كام سعر في اليوم؟\nالمفروض في الاحوال العادية اننا ناكل على حسب ما احنا محتاجين من طاقة و دي من تعاليم الرسول الكريم على فكرة (بحسب ابن أدم لقيمات يقمن صلبه)\nبمعنى\nمنظمة الصحة العالمية تنصح بممارسة انشطة حركية من متوسطة الى شديدة لمدة 150 دقيقة اسبوعيا على الاقل\nلو انت بتعمل كده يبقى هتحتاج حوالي 2500 سعر حراري في اليوم للرجال و 2000 سعر حراري في اليوم للسيدات * طب فين المشكلة؟\nالمشكلة اننا غالبا مش بنمارس النشاط المطلوب اسبوعيا\nو المشكلة الاكبر اننا بناكل حسب رغبتنا في الاكل مش حسب احتياجنا للطاقة و بالتالي الحل انك تزود مجهودك عشان تخليه يتناسب مع كمية الاكل اللي انت بتاكلها يعني انت لو أكلك بيديك 4000 سعر حراري في اليوم يبقى هتحتاج تبذل مجهود يحرق ال2000 سعر حراري الزيادة دول و ده عشان بس وزنك ما يزيدش مش عشان تخس\nعاوز تخس هتحتاج تحرق اكتر 😉 نصيحة مفيدة: حاول تنزل على موبايلك تطبيق يتابع مجهودك البدني اليومي ، الموضوع ده محفز جدا للمواظبة على نفس النشاط اليومي دمتم بصحة #طب_ولا_عك\n#الدكتور\n#علاء_السويفي",
    "Image": "https://static.wixstatic.com/media/557f08_d674613b8c424480b56174491c72b94b~mv2.jpg",
    "Excerpt": "طلب بسيط: لو استفدت من البوست اعمله شير عشان غيرك يستفيد #شير_في_الخير 📷:) عشان محدش يقول محدش قاللي  نكمل كلامنا بتاع اليومين اللي...",
    "Hashtags": "شير_في_الخير,طب_ولا_عك,الدكتور,علاء_السويفي",
    "View": 5,
    "url": "/post/ازاي-احرق-سعرات-زيادة-من-غير-ما-اتعب",
    "Published Date": "2019-11-08T00:28:31Z"
  },
  {
    "Title": "دي شوية نصايح هتساعدك على تقليل كمية السعرات و بالتالي تقلل وزنك بدون أي إحساس بالحرمان",
    "Content": "طلب صغير في البداية : اذا استفدت من الكلام يا ريت تعمله شير عشان يستفيد منه اكبر عدد ممكن من الناس عشان محدش يقول محدش قاللي نكمل كلامنا بتاع امبارح بس حضرتك مش هتقرأ و بس ، هتعمل مجهود معانا شوية و أهو بالمرة تحرق سعرات 😊 انت عارف الاول انت وزنك مظبوط ولا زيادة و لا سمين؟ * هو فيه فرق بين الوزن الزيادة و السمنة؟ اه طبعا و ده مش كلامي ، ده كلام منظمة الصحة العالمية و اللينك في أول تعليق * طب أعرف ازاي اذا كان وزني زيادة و لا سمين؟ حسبة بسيطة جدا ، تعرف وزنك كام كيلو و طولك قد ايه بالمتر و تحسب كتلة جسمك انا مثلا وزني حاليا 85 كجم و طولي 1.75 متر اقسم بقى وزني على مربع طولي بالمتر يعني 85 / (1.75 مضروبة في 1.75) = 27.75 الناتج ده بقى لو طلع من 20 الى 25 يبقى انت كده تمام من 25 الى 30 يبقى انت وزنك زيادة زي حالاتي :) زينا زي 39 % من سكان كوكب الأرض فوق ال30 يبقى تسلم على حبايبك و تسد الديون اللي عليك و تستعد للي جاي انت و 13 % من سكان الكوكب |، ده طبعا لو ما لحقتش نفسك من دلوقتي المطلوب بقى من حضرتك دلوقتي تتعب شوية و تحسب نفس الحسبة دي على وزنك و طولك انت و تكتبلي الرقم في تعليق على البوست ده عشان نعرف معانا كام واحد وزنه زياده و كام واحد سمين طيب بعد ما حسبت الحسبة و طلعت غالبا سمين ، تعمل ايه عشان تنزل لرقم 25؟ بسيطة جدا يا تزود طولك مترين تلاتة كمان و دي طبعا سهلة :D يا إما تنزل وزنك و دي صعبة شوية * قولي على المهم ، انزل وزني ازاي؟ بسيطة جدا ، يا تقلل السعرات اللي بتاخدها يوميا من الاكل ، يا تزود مجهودك يا تعمل الاتنين نبدأ بالجزء الاول * اقلل السعرات ازاي؟ يا اما تغير نوعية الاكل عشان تعتمد على اكلات سعراتها الحرارية اقل ، و ده اللي الناس بتسميه \"الدايت\" و ده أنواعه كتير و فيه منه اللي طب و منه اللي عك و اللي عاوز يعرف الفرق يشوف حلقاتنا على اليوتيوب (اللينك في تاني تعليق) يا أما تقلل كمية الاكل العادي بتاعك تدريجيا و دي طريقة نتيجتها مضمونة و غالبا وزنك هيفضل على الوزن الجديد على طول لانك ببساطة بتغير عاداتك الغذائية كلها للابد مش مجرد بتحرم نفسك للوصول لهدفك طبعا انت استحملت الرغي ده كله عشان عاوز الخلاصة دي شوية نصايح هتساعدك على تقليل كمية السعرات اللي بتاخدها يوميا و بالتالي تقلل وزنك بدون أي إحساس بالحرمان 1- قلل كمية بسيطة من كل نوع من أنواع الاكل (معلقتين من رز ، ربع معلقة سكر ، ربع رغيف عيش …. الخ) و استمر على الكمية الجديدة لغاية ما تحس انك اتعودت عليها و بعدين قلل شوية كمان و هكذا لغاية ما توصل للكمية المطلوبة 2- حاول تعيد توزيع الكميات في الوجبة عشان تقلل من السعرات ، يعني تزود معلقتين سلطة و بروتين و تقلل من النشويات و الدهون مع الحفاظ على الكمية نفسها 3- حاول دايما تقعد تاكل مع ناس اكلتها مش كبيرة ، او على اضعف الايمان اقل منك (مش عارف هتلاقي ولا لأ بس دور) 😊 4- تجنب تمام البوفيه المفتوح 5- حاول تتجنب الوجبات السريعة و المشروبات الغازية بقدر الإمكان و لو مش قادر تتجنبهم قلل منهم بالتدريج برضه 6- شارك اللي حواليك في أي حاجة حلوة بتاكلها او تشربها ، عشان تقلل الكمية اللي انت شخصيا هتاكلها 7- بالنسبة للمياه الغازية يا ريت تستبدلها بعصير ، مش قادر؟ مفيش مشكلة ارمي شوية من كل كانز بيبسي تفتحها قبل ما تبدأ تشربها 8- حاول تستعمل اطباق و أدوات طعام حجمها اصغر شوية ، و دي لما تتملي هتديك برضه إحساس بالشبع 9- خلي عزومات الاكل في اكتر يوم بتعمل فيه مجهود في الأسبوع 10 – بعض تطبيقات الموبايلات حاليا بتحسب عدد السعرات اللي بتتناولها طوال اليوم ، بمعنى انك بتبقى عارف انت محتاج كام سعر يوميا عشان تخس و تاكل اللي انت عاوزه طوال اليوم و تسجل اول بأول عىل الموبايل الى ان ينتهي رصيد السعرات المطلوب ، التطبيقات دي مفيدة جدا النصايح دي لو عملتها كلها او حتى بعضها هتساعدك على تقليل كمية السعرات اللي بتتناولها يوميا بالتدريج و بدون إحساس بالحرمان و لفترة طويلة لانك بتغير عاداتك الغذائية تماما الى عادات افضل مش مجرد بتعمل دايت و كلها معتمدة على حقيقة علمية مؤكدة ، ان سبب السمنة هو اختلال التوازن بين السعرات و المجهود بكرة بقى هنقول ازاي تزود مجهودك بدون ما تتعب #طب_ولا_عك #الدكتور #علاء_السويفي",
    "Image": "https://static.wixstatic.com/media/557f08_bbf9da8e08284988ae7431aa596cdf4c~mv2.jpg",
    "Excerpt": "طلب صغير في البداية : اذا استفدت من الكلام يا ريت تعمله شير عشان يستفيد منه اكبر عدد ممكن من الناس عشان محدش يقول محدش قاللي نكمل كلامنا...",
    "Hashtags": "طب_ولا_عك,الدكتور,علاء_السويفي",
    "View": 9,
    "url": "/post/دي-شوية-نصايح-هتساعدك-على-تقليل-كمية-السعرات-و-بالتالي-تقلل-وزنك-بدون-أي-إحساس-بالحرمان",
    "Published Date": "2019-11-08T00:28:31Z"
  },
  {
    "Title": "عاوز تاكل كل اللي نفسك فيه و بأي كمية انت عاوزها و ما تعملش رياضة و يبقي شكلك زي نجوم السينما",
    "Content": "عشان محدش يقول محدش قاللي عاوز تاكل كل اللي نفسك فيه و بأي كمية انت عاوزها و ما تعملش رياضة و يبقي شكلك زي نجوم السينما؟! 🍔 نجوم السينما الاجنبية طبعا لأننا عندنا حيتان برضه 🐳 هي طريقة واحدة بس ☝ تخليك توصل لكل ده (غير الفوتوشوب طبعا) تعمل خير كتير ، و تتصدق 💰 و تكفل ايتام و بعد عمر طويل هتعمل كل اللي انا كتبته فوق ده في الجنة ان شاء الله 🌴 خلاص هاعمل دايت و أخس و أبقى زي احمد حسام \"ميدو\" و اخسر ٥٠ كجم من وزني في شهر واحد 💪\nكات 🎬 هايل يا فنان .... تستاهل ساندوتشين شاورما من ابو مازن السوري على المشهد الجميل ده بعدين خليك صادق مع نفسك |، انت لا ارادتك و لا محفظتك 💸 يسمحولك تعمل اللي عمله ميدو (بصوت عزت العلايلي في الطريق الى ايلات) طب ايه الحل 💭 بص يا ابن الحلال 👀 .... الموضوع معادلة من طرفين ✌\nأكل و مجهود تاكل اكتر من مجهودك ، الاكل الزيادة هيتخزن في جسمك ، و هيتخزن في أي حتة على مزاجه هو مش على مزاجك انت ، و غالبا بيتخزن في حتت ما يعلم بيها الا ربنا 😲 تاكل اقل من مجهودك يبقى هتخس ، ما لم يكن فيه سبب مرضي لعدم الخسسان و أنا صغير والدتي ربنا يديها الصحة و يبارك فيها 🙏 بعد ما فاض بيها من كسلي قالت لي \"انت كده .... تحب الجوع و الراحة\"\nأنا كان اول مرة اسمع المثل ده و حسيت بانها ظالماني فرديت و قولتلها \"بالعكس ، انا باحب الشبع و الراحة 😍... جوع ايه بعد الشر\" و دارت الأيام و قدرت اني انزل من ٩٥ كجم ل ٨٠ كجم في شهر واحد بدون دايت ولا عذاب ولا حرمان و انا بأكل شيكولاتة 🍫 و كل اللي نفسي فيه و الاجمل اني قدرت احافظ على وزني الجديد لمدة ٤ سنين دلوقتي باستخدام المعادلة البسيطة أكل قصاد مجهود 🏇 طيب ازاي تأكل اقل من غير ما تحس بالحرمان؟\nو ازي تزود مجهودك من غير ما تحس بالتعب؟ ده هنقوله في بوست تاني ان شاء الله #طب_ولا_عك\n#الدكتور\n#علاء_السويفي",
    "Image": "https://static.wixstatic.com/media/557f08_39b458d87ba843d887bc8c09e127232c~mv2.jpg",
    "Excerpt": "عشان محدش يقول محدش قاللي عاوز تاكل كل اللي نفسك فيه و بأي كمية انت عاوزها و ما تعملش رياضة و يبقي شكلك زي نجوم السينما؟! 🍔 نجوم السينما...",
    "Hashtags": "طب_ولا_عك,الدكتور,علاء_السويفي",
    "View": 6,
    "url": "/post/عاوز-تاكل-كل-اللي-نفسك-فيه-و-بأي-كمية-انت-عاوزها-و-ما-تعملش-رياضة-و-يبقي-شكلك-زي-نجوم-السينما",
    "Published Date": "2019-11-08T00:28:31Z"
  },
  {
    "Title": "سر ناس فوق ال100 سنة و صحتهم ما شاء الله",
    "Content": "عشان محدش يقول محدش قاللي اللي لحق جده أو جدته في مصر كان هيلاقيهم في معظم الاحيان معتمدين على نفسهم في كل شيء لغاية اخر ايامهم في السعودية شفت ناس فوق ال100 سنة و صحتهم ما شاء الله كويسة و مرة سألت مريض عنده حاجة و تسعين سنة ازاي صحته ما شاء الله ولا اللي عنده 50 سنة ، الراجل قاللي انهم لحقوا المملكة في شبابهم قبل العربيات و البترول و كانوا بيمشوا كل يوم بال20 و ال30 كيلومتر عشان يجيبوا مياه مثلا و عادي جدا ، و معظم أكلهم كان التمر و اللبن و المياه بس و الحياة جميلة هنا في انجلترا ناس عندها 80 و 90 سنة و اكتر و ما شاء الله بيتحركوا لوحدهم و معتمدين على نفسهم و فيه منهم بيشتغل و متطوع في انشطة في هولندا كان الناس عندهم 70 سنة و بيضربوا جرس العجلة عشان اعديهم عشان ماشي بطيء بالعجلة و باشحر السر في الرياضة و النشاط اتحركوا و امشوا و سيبوا العربيات و المواصلات شوية ، اللي يلاقي حد يلعب معاه كورة يروح ، اللي يلاقي حد يجري معاه ينزل ، اللي يعرف يجيب عجلة يجيب\nركوبك في الميكروباص و لا المترو ساعتين في اليوم ده مش رياضة على فكرة 📷:)\nفي معظم الاحيان شغلك حتى لو مرهق مش رياضة قبل ما اجي انجلترا كان فيه جروب لسه متأسس اسمه \"كورة يا متجوزين\" و كان فيه ناس كتير قوي ما يعرفوش بعض بيجمعوا بعض و بيروحوا يلعبوا كورة و يستمعتوا\nفيه جروبات للجري على الفيس بوك و اجتهادات كتير ظريفة و قبل ما حد يقول ان الجري ولا المشي هنا في انجلترا او اوروبا ممتع انما هنجري فين ولا هنركب عجل فين في مصر، الكلام ده حجة مش اكتر انا كنت باجري في مصر عادي ، اصحى الصبح بدري الشوارع بتبقى فاضية ، سور القصر الجمهوري في القبة و سور الكلية الحربية او اي ملعب في اي مركز شباب و زي ما قولت فيه دلوقتي جروبات على الفيسبوك الرياضة مش رفاهية\nالرياضة يمكن ما تطولش عمرك بس أكيد هتخليك تعيش حياة أفضل و للستات أحب أقولهم\nالرياضة هتخليكوا تخسوا و انتوا بتاكلوا حلويات و محشي 📷:)\nو الرياضة هتخلي شكلكم اصغر من سنكم اللي بيقف عند 25 سنة ده 📷:D #طب_ولا_عك\n#الدكتور\n#علاء_السويفي",
    "Image": "https://static.wixstatic.com/media/557f08_22bb80d23b9546bf91e3a42dc1d91f07~mv2.jpg",
    "Excerpt": "عشان محدش يقول محدش قاللي اللي لحق جده أو جدته في مصر كان هيلاقيهم في معظم الاحيان معتمدين على نفسهم في كل شيء لغاية اخر ايامهم في...",
    "Hashtags": "طب_ولا_عك,الدكتور,علاء_السويفي",
    "View": 4,
    "url": "/post/سر-ناس-فوق-ال100-سنة-و-صحتهم-ما-شاء-الله",
    "Published Date": "2019-11-08T00:28:31Z"
  },
  {
    "Title": "هل فعلاً فيه أكلات لما تاكلها بتخس لأنها بتخلي الجسم يحرق سعرات أكتر من السعرات اللي في الأكلات دي؟؟",
    "Content": "#نصيحة_سريعة: بما إننا الشهر ده بنتكلم عن الدايت وأنواعه.. هل فعلاً فيه أكلات سالبة السعرات؟؟\nهل فعلاً فيه أكلات لما تاكلها بتخس لأنها بتخلي الجسم يحرق سعرات أكتر من السعرات اللي في الأكلات دي؟؟ الموضوع منتشر على قنوات وبرامج كتير... وكلهم بيقولو نفس المعلومة..\nإنك لو أكلت خضار أو فاكهة تديك 100 سعر حراري.. فجسمك هيستهلك 250 سعر حراري عشان يهضمها.. وده للأسف .. مش صحيح!! (ماعرفش حتى جابوا الرقم اللي كلهم بيكرروه ورا بعض ده منين؟؟!!) مفيش حاجة علمية اسمها أكلات سالبة السعرات!!.. Negative-Calories food\nولا حتى Zero-Calories food!! صحيح انك لما بتاكل جسمك بيحرق سعرات عشان يهضم الأكل.. لكن ده لا يتعدى 3-4 سعرات في المضغ (يعني ولا حاجة!!) .. وده لو بتمضغ بشكل متواصل لمدة ربع ساعة!\nوبعدها معدل الحرق بتاع جسمك بيزيد زيادة بسيطة جداً لمدة ساعة عشان بداية الهضم (شيء لا يذكر!) نفس الكلام ينطبق على إن شرب المياه (اللي هي مفيهاش سعرات) بيحرق سعرات!\n(أيوة بيحصل.. لكن شيء لا يذكر!! وعمرك ماهتخس بسببه!) هل معنى كده إن الحاجات دي (الخضروات والمياه) مش مفيدة؟؟ لأ.. مفيدة جداً.. ومكليانة سوائل جسمك محتاجها خصوصاً لو عامل الدايت.. والخضروات مليانة فيتامينات وأملاح ومعادن أساسية مهمة جدا خصوصاً مع الدايت..\nوطبعاً لأنها قليلة السعرات.. فهي مفيدة في إنها تحسسك بالشبع وتملا بطنك بدون ماتديك سعرات كتير.. خلاصة الكلام: الخضروات والفاكهة قليلة السعرات والمياه مهمين جداً ومفيدين جداً.. لكن ماتصدقش اللي يقول لك إن سعراتهم سالبة! احنا اتفقنا اننا مش هنسكت على الغلط! #محمد_منصور #طب_ولا_عك!\n#الدكتور\n#محمد_منصور",
    "Image": "https://static.wixstatic.com/media/557f08_57cbbae68f47459b81af195e3c9ce8e9~mv2.jpg",
    "Excerpt": "#نصيحة_سريعة: بما إننا الشهر ده بنتكلم عن الدايت وأنواعه.. هل فعلاً فيه أكلات سالبة السعرات؟؟ هل فعلاً فيه أكلات لما تاكلها بتخس لأنها...",
    "Hashtags": "نصيحة_سريعة,محمد_منصور,طب_ولا_عك,الدكتور,محمد_منصور",
    "View": 4,
    "url": "/post/هل-فعلا-فيه-أكلات-لما-تاكلها-بتخس-لأنها-بتخلي-الجسم-يحرق-سعرات-أكتر-من-السعرات-اللي-في-الأكلات-دي",
    "Published Date": "2019-11-08T00:28:31Z"
  },
  {
    "Title": "تحذير لكل بنت متجوزة وبتفكر تحمل.. أو تعرف واحدة حبيبتها متجوزة وحامل",
    "Content": "#نصيحة_سريعة: #كبسولة: نسبة الولادات القيصرية في مصر وصلت لمعدل مرعب!! 😳 النسبة تخطت ال 70% للولادات اللي جوه مستشفيات! بينما كانت حوالي 26% سنة 2005!! يعني.. بعد ماكانت ربع ستات مصر بس بتولد قيصري سنة 2005 (مع إن الدكاترة كانوا بيعرفو يولدو قيصري في الوقت ده!!) .. دلوقت حوالي الربع بس بيولدو طبيعي!! (مع إن أسباب الولادة القيصري ماتغيرتش!! لكنها بقت موضة!! عند كتير من الستات وعند كتير من الداكترة للأسف!!) والكلام يكاد ينطبق على كل الدول العربية!! فاضل أقول إن دولة زي بريطانيا .. أقل من 25% من الولادات بتكون قيصري (منهم 11% بس مترتب لها من البداية.. والباقي طوارئ) .. وفي السويد 17% بس بيولدو قيصري (سواء مترتبه أو طوارئ!) متخيلة الفرق بيننا وبينهم أد إيه؟؟ 😓 بالمناسبة.. اللي أطلق التحذير ده عن اللي بيحصل في مصر كان الصحافة العالمية زي الجارديان والديلي ميل!! للأسف.. بقينا مشهورين أوي يا خال!! 😏 إقرأي عن الفرق بين الولادة الطبيعية والقيصرية.. اعرفي مميزات وأخطار كل واحدة فيهم.. وقرري مع دكتورك إيه المناسب بناءاً على صحتك وصحة ووضع جنينك.. مش بناءاً على بنت خالتك ولدت ازاي ولا الموضة إيه السنة دي!! 🤨🤔 #صحتك_أغلى_ما_تملك #شير_في_الخير\n#حامل #طب_ولا_عك #الدكتور #محمد_منصور",
    "Image": "https://static.wixstatic.com/media/557f08_c3ca7062e06c46178a60dad88057c694~mv2.jpg",
    "Excerpt": "#نصيحة_سريعة: #كبسولة: نسبة الولادات القيصرية في مصر وصلت لمعدل مرعب!! 😳 النسبة تخطت ال 70% للولادات اللي جوه مستشفيات! بينما كانت حوالي...",
    "Hashtags": "نصيحة_سريعة,كبسولة,صحتك_أغلى_ما_تملك,شير_في_الخير,حامل,طب_ولا_عك,الدكتور,محمد_منصور",
    "View": 5,
    "url": "/post/تحذير-لكل-بنت-متجوزة-وبتفكر-تحمل-أو-تعرف-واحدة-حبيبتها-متجوزة-وحامل",
    "Published Date": "2019-11-08T00:28:31Z"
  },
  {
    "Title": "التخسيس وأنواع الدايت وشرح مفصل للكيتوجينيك دايت على أساس علمي وطبي",
    "Content": "إيه رأيك في دايت البيض بالبسطرمة والسمنة البلدي؟؟! 😲😲😲 بكلمك بجد!!\nهل ممكن يكون هو ده أحسن دايت لك؟؟!! 🥕حلقتنا النهاردة عن التخسيس وأنواع الدايت وشرح مفصل للكيتوجينيك دايت على أساس علمي وطبي.. إزاي تعرف ان زيادة وزنك دي بسبب مرض أو خلل في الهرمونات؟\nإيه أحسن أنواع الدايت؟\nإيه أهم النصائح لنزول الوزن؟\nازاي تعرف إذا كان عندك مقاومة للإنسولين ولا لأ؟\nازاي تعرف إذا كنت هتستفيد من الكيتوجينيك دايت ولالأ؟\nيعني إيه الصيام المتقطع؟\nازاي تخس من غير ماتحس؟ 🥕حوار شيق ومفيد مع د.محمد الصباغ - طبيب الغدد الصماء والسكر والتغذية في بريطانيا وأيرلاندا.. 🥕حوار طويل شوية النهاردة.. بعتذرلكم مقدماً.. بس دي الأساسيات اللي لازم تفهمها لو عايز تغير حياتك للأحسن وتعيش يومك بطريقة تخلي وزنك ينزل بدون جوع وبدون حرمان! 🥕ورقة وقلم.. وياللا بينا.. (وزي ما اتعودنا.. لينك الحلقة على يوتيوب في أول كومنت)\n(واللي عنده سؤال عن الدايت بشكل عام أو الكيتو دايت بشكل خاص يسأل في كومنت في القناة على يوتيوب.. وضيفنا الغالي د.محمد الصباغ هيحاول يرد على أكبر عدد ممكن من الاستفسارات 😊 ) (ماتنساش تشير الفيديو اذا استفدت منه 📷:) )\n#أنواع_الدايت \n #الدايت #الدكتور\n#طب_ولا_عك\n#الدايت",
    "Image": "https://static.wixstatic.com/media/557f08_1dd1ee8bf9f34717b1ec1eea8aaa2664~mv2.jpg",
    "Excerpt": "إيه رأيك في دايت البيض بالبسطرمة والسمنة البلدي؟؟! 😲😲😲 بكلمك بجد!! هل ممكن يكون هو ده أحسن دايت لك؟؟!! 🥕حلقتنا النهاردة عن التخسيس...",
    "Hashtags": "أنواع_الدايت,الدايت,الدكتور,طب_ولا_عك,الدايت",
    "View": 6,
    "url": "/post/التخسيس-وأنواع-الدايت-وشرح-مفصل-للكيتوجينيك-دايت-على-أساس-علمي-وطبي",
    "Published Date": "2019-11-08T00:28:31Z"
  },
  {
    "Title": "بتاكل سوسيس ولانشون وببيروني وهوت دوج هل بتجيب سرطان",
    "Content": "#نصيحة_سريعة: #كبسولة: بتاكل سوسيس ولانشون وببيروني وهوت دوج؟ بتجيب سرطان طيب.. تعرف ان منظمة الصحة العالمية اعتبرتهم مسبب مباشر للسرطانات؟ (خصوصا سرطان القولون)! التقرير اللي اتنشر سنة ٢٠١٥ عن الوكالة الدولية لأبحاث السرطان بناءا على أبحاث كتير اتعملت عن علاقة اللحوم المصنعة بالسرطان وجد علاقة قوية جدا بين الاثنين.. لدرجة تخلي اقتناعنا بإن اللحوم المصنعة دي بتسبب السرطان هو نفس قوة اقتناعنا ان التدخين والكحوليات بتسبب السرطان!! (مع فرق نوع السرطان واحتمال حدوثه طبعا) يعني إيه؟؟ يعني لو تعرف الكلام ده من قبل كده.. يبقى خير.. زمانك بطلت! لو ماتعرفهوش.. يبقى بطل تاكل اللحوم المصنعة (إلا في أضيق الحدود لو ضروري).. ماتصدقش أغلب الكلام اللي بيجيلك عالواتساب ان البلاستيك في الفريزر بيجيب سرطان .. وإن الميكروويف بيجيب سرطان.. وإن استعمال الموبايل بيجيب سرطان!! كل الحاجات دي متألفة!! لكن اللحوم المصنعة بتجيب سرطان! نقول كمان: اللحوم المصنعة بتجيب سرطان!! اللحوم المصنعة بتجيب سرطان!! #سرطان #اللحوم_المصنعة_بتجيب_سرطان #صحتك_أغلى_ما_تملك #شير_في_الخير #الدكتور #محمد_منصور #طب_ولا_عك؟",
    "Image": "https://static.wixstatic.com/media/557f08_6cd00e021655433ab3dbb7ca748ee6e4~mv2.jpg",
    "Excerpt": "#نصيحة_سريعة: #كبسولة: بتاكل سوسيس ولانشون وببيروني وهوت دوج؟ بتجيب سرطان طيب.. تعرف ان منظمة الصحة العالمية اعتبرتهم مسبب مباشر...",
    "Hashtags": "نصيحة_سريعة,كبسولة,سرطان,اللحوم_المصنعة_بتجيب_سرطان,صحتك_أغلى_ما_تملك,شير_في_الخير,الدكتور,محمد_منصور,طب_ولا_عك",
    "View": 11,
    "url": "/post/بتاكل-سوسيس-ولانشون-وببيروني-وهوت-دوج-هل-بتجيب-سرطان",
    "Published Date": "2019-11-08T00:28:31Z"
  },
  {
    "Title": "النصائح الأحد عشر للحماية من السرطان",
    "Content": "✔️✔️✔️ النصائح الأحد عشر للحماية من السرطان: حضرتك عارف ان السرطان هو أكبر سبب للوفيات في العالم؟ 🤨\nطيب.. حضرتك عارف إن الأبحاث اللي بتتعمل على السرطان كل يوم كتير جدا؟ 🤔\nطيب.. حضرتك عارف إن الفتي والعك في الموضوع ده على الفيسبوك والواتساب كتييير جدا جدا جدا؟؟!! 🙄 انا هنا مش هقول لك حاجة غير اللي ثبتت بالدراسات القوية..\nبس انت إحفظ اللي جاي ده كويس جداً.. ونفذه بس.. وربنا يحفظنا جميعا: 🚭\n١- ممنوع التدخين:\n- تقريبا مفيش سرطان إلا والتدخين بيسببه بشكل أو بآخر.. حتى سرطان الكلى والمثانة!\n- إوعى التدخين السلبي .. للأسف له نفس التأثير بالظبط! 😋\n٢- خلي أكلك صحي:\n- اعتمد على الخضار والفاكهة في أكلك.. ماتخليش وجبة من غير خضار أو فاكهة.\n- اللحوم المصنعة (برجر وسوسيس ولانشون وغيره) ثبت أكيد إنها مرتبطة ببعض السرطانات!\n- بعض أنواع الألوان الصناعية ومكسبات الطعم والمواد الحافظة ممكن تكون مرتبطة بالسرطان.. (بنقول ممكن!)\n- فيه دراسات بتقول إن زيت الزيتون البكر والمكسرات ممكن تقلل سرطان الثدي وبعض السرطانات التانية (برضه بنقول ممكن!) 🏋️\n٣- أظبط وزنك:\nللأسف السمنة مرتبطة ببعض السرطانات! 🍷\n٤- إياك والخمور:\nسرطانات كتير مرتبطة بكمية الكحول اللي بتشربها! 🏃‍♂️\n٥- إلعب رياضة وخليك أكتيف:\nحتى لو مشي كل يوم نص ساعة.. كفاية جدا! ☀️\n٦- ماتقعدش كتير في الشمس (خصوصا من الظهر للعصر):\n- مفيش شك إنها بتسبب سرطانات الجلد!\n- خليك في الظل على قد ماتقدر في الأوقات اللي الشمس فيها جامدة.\n- ماتصدقش اللي يقول لك فيتامين دال و فوايدها للعظم!! اللي عايز فيتامين دال يكفيه خمس دقايق كل يوم لما الشمس تكون حنينة! (آه والله الدراسات أثبتت إن خمس دقايق كل يوم كفاية!) .. إلا بالنسبة للأشخاص اللي بشرتهم غامقة أوي. 📍\n٧- خد تطعيماتك!\nتطعيم فايروس بي وتطعيم هيومان بابيلوما فايروس بيحموك فعلا من بعض السرطانات!.. استشير دكتورك! 🏥\n٨- لو لك فحص دوري للكشف على السرطان.. إعمله!\n(فحص البروستاتا وتحليلها عند سن الخمسين للرجالة - عينة عنق الرحم للبنات - أشعة ماموجرام على الثدي للبنات اللي عندهم سرطان الثدي في العيلة.. إلخ إلخ إلخ) 🛏️\n٩- إياك يكون لك علاقات جنسية كتير!\nممكن تسبب سرطان عنق الرحم للبنات وممكن تسبب عدوى الإيدز اللي بيجيب سرطان المستقيم في الرجالة! 💉\n١٠- إوعى تستعمل حقنة (إبرة) مكان حد!\nسواء عشان تاخد دوا... أو عشان تاخد مخدرات مثلا لو حضرتك بتضرب!! 👨‍⚕️\n١١- لو انت أو أي حد تعرفه وزنه نزل بدون سبب أو بقى يعرق جامد بالليل أو طلعله كلكوعة (حلوة كلكوعة دي) في أي مكان في جسمه.. لازم يروح لدكتور.. ويقول له: هل دي احتمال تكون سرطان؟\n(ولو فيه أي حد في عيلتك جاله سرطان .. قول للدكتور ساعتها عشان ياخد باله!) وربنا يحفظنا جميعا.. عشان تعرف أكتر عن صحتك.. تابع قناة \"الدكتور\" وبرنامج \"طب ولا عك؟\" على يوتيوب:\nhttps://www.youtube.com/user/mohamedemansour #حماية_من_السرطان #الدكتور\n#سلسلة_النصائح_العشرة (بس هم المرة دي احداشر 😅 )\n#شير_في_الخير",
    "Image": "https://static.wixstatic.com/media/557f08_c1db04ee43214321bf86f04138a9075a~mv2.jpg",
    "Excerpt": "✔️✔️✔️ النصائح الأحد عشر للحماية من السرطان: حضرتك عارف ان السرطان هو أكبر سبب للوفيات في العالم؟ 🤨 طيب.. حضرتك عارف إن الأبحاث اللي...",
    "Hashtags": "حماية_من_السرطان,الدكتور,سلسلة_النصائح_العشرة,شير_في_الخير",
    "View": 9,
    "url": "/post/النصائح-الأحد-عشر-للحماية-من-السرطان",
    "Published Date": "2019-11-08T00:28:31Z"
  },
  {
    "Title": "النصايح العشرة عشان تحافظ على كليتك",
    "Content": "إنت عارف ان الكلية الواحدة دلوقت وصلت ربع مليون جنيه؟؟!! 1 اشرب مياه كتير 2 ماتاخدش مسكنات غير الباراسيتامول - بانادول وآدول وكده 3 ماتاخدش مضادات حيوية من غير داعي 4 اشرب مياه كتير! 5 أول ماتحس بأعراض التهابات في البول (حرقان أو تقطيع أو بتدخل الحمام كل شوية): حلل بول .. واتعالج لو طلع فيه حاجة 6 لو عندك سكر أو ضغط.. أظبطهم عالمسطرة! - مفيش هزار في دي! 7 اشرب مياه كتير! 8 ممنوع منعا باتا أي مسكنات غير الباراسيتامول! 9 إن شفت دم أو رغوة في البول: تجري على دكتور وتحلل بول. 10 لو عندك حد في الأسرة بيغسل كلى.. لازم تتطمن على نفسك عشان فيه أمراض كتير وراثية واحتمال تحتاج أشعة تليفزيونية للإطمئنان وبعد العشرة دول.. نقول تاني: إشرب مياه كتير.. وممنوع أي مسكنات! عشان تعرف أكتر عن صحتك.. تابع قناة \"الدكتور\" وبرنامج \"طب ولا عك؟\" https://www.youtube.com/user/mohamedemansour #الباراسيتامول #شير_في_الخير #حافظ_على_كليتك #الدكتور #محمد_منصور",
    "Image": "https://static.wixstatic.com/media/557f08_a32c70bbd9d448a788551cce844497f6~mv2.jpg",
    "Excerpt": "إنت عارف ان الكلية الواحدة دلوقت وصلت ربع مليون جنيه؟؟!! 1 اشرب مياه كتير 2 ماتاخدش مسكنات غير الباراسيتامول - بانادول وآدول وكده 3...",
    "Hashtags": "الباراسيتامول,شير_في_الخير,حافظ_على_كليتك,الدكتور,محمد_منصور",
    "View": 17,
    "url": "/post/النصايح-العشرة-عشان-تحافظ-على-كليتك",
    "Published Date": "2019-11-08T00:28:31Z"
  }
]